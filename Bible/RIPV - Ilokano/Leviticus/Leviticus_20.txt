1 Kinuna ni Yahweh ken ni Moises
2 nga ibagana daytoy kadagiti Israelita, “Mapapatay ti siasinoman nga Israelita wenno ganggannaet a makipagnaed kadakayo a mangted # 2 wenno mangidaton; kastoy met laeng ti maaramat kadagiti bersikulo 3 ken 4. iti anakna ken ni didiosen a Moloc; ti sangkagimongan ti mangbato kenkuana.
3 Busorek ti mangted iti anakna ken ni didiosen a Moloc ket laksidek kadagiti tattaok; gapu iti inaramidna, tinulawanna ti nasagradoan a toldak ken imbabainna ti nasantoan a naganko.
4 Ngem no di ikaso ti sangkagimongan ti inaramid dayta a tao ket dida papatayen,
5 siak a mismo ti mangbusor kenkuana ken iti entero a familiana ken amin a kumanunong kenkuana a nangtallikud kaniak ken nagrukbab ken ni didiosen a Moloc. Diakon ibilang ida a tattaok.
6 “Ti siasinoman a mapan kadagiti agan-anito wenno espiritista, diakton ibilang a maysa kadagiti tattaok.
7 Ipaayyo ti biagyo kaniak tapno agbalinkayo a nasantoan ta siak ni Yahweh a Diosyo.
8 Tungpalenyo dagiti paglintegak agsipud ta siak ni Yahweh ket siak ti mangpasanto kadakayo.”
9 “Mapapatay # Ex. 21:17; Mat. 15:4; Mar. 7:10. ti siasinoman a mangilunod iti ama wenno inana. Isu ti akimbasol iti ipapatayna.
10 “Mapapatay # Ex. 20:14; Lev. 18:20; Deut. 5:18. ti lalaki a mangkaidda iti asawa ti padana nga Israelita, mapapatay pay ti babai.
11 No # Lev. 18:8; Deut. 22:30; 27:20. kaiddaen ti maysa a lalaki ti asawa ni amana, ibabainna ni amana, ket agpada a mapapatay ti lalaki ken ti babai, isuda met laeng ti akimbasol iti bukodda nga ipapatay.
12 No # Lev. 18:15. kaiddaen ti maysa a lalaki ti manugangna, agpadada a mapapatay ta maisalungasing iti linteg; isuda met laeng ti akimbasol iti bukodda nga ipapatay.
13 No # Lev. 18:22. kaiddaen ti maysa a lalaki ti padana a lalaki, agpadada a mapapatay ta nakarimrimon ti inaramidda, isuda met laeng ti akimbasol iti bukodda nga ipapatayda.
14 No # Lev. 18:17; Deut. 27:23. asawaen ti maysa a lalaki ti maysa a babai ken ti ina daytoy a babai, mapuoranda a tallo tapno awanen ti kasta a nakababain nga aramid iti sidongyo.
15 No # Ex. 22:19; Lev. 18:23; Deut. 27:21. kaiddaen ti maysa a lalaki ti maysa nga animal, mapapatayda a dua.
16 Kasta met ti mapasamak no kaiddaen ti babai ti maysa nga animal—agpadada a mapapatay, isuda met laeng ti akimbasol iti bukodda nga ipapatayda.
17 “No # Lev. 18:9; Deut. 27:22. asawaen ti maysa a lalaki ti kabsatna a babai wenno ti kabsatna iti ama wenno ina, maibabainda iti sangoanan dagiti tattao ket mapapanawda iti ili. Kinaiddana ti kabsatna a babai ket masapul a sagabaenna ti dusa ti basolna.
18 No # Lev. 18:19. kaiddaen ti maysa a lalaki ti maysa a babai a madama nga agregla, agpadada a mapagtalaw iti ili agsipud ta sinalungasingda ti alagaden ti seremonia ti kinarugit.
19 “No # Lev. 18:12-14. kaiddaen ti maysa a lalaki ti ikitna, masapul a sagabaenda ti dusa ti kinadakesda ken panangsalungasingda iti linteg.
20 No kaiddaen ti maysa a lalaki ti asawa ti ulitegna, ibabainna ti ulitegna. Sagabaendanto ti dusa, ket awanto kadakuada ti maaddaan iti anak.
21 No # Lev. 18:16. asawaen ti maysa a lalaki ti ipagna, matayda nga awanan iti anak. Narugit ti inaramidna ket imbabainna ti kabsatna.
22 “Tungpalenyo dagiti amin a linteg ken bilinko tapno dinakay paksiaten ti daga a pangipanak kadakayo.
23 Diyo tuladen ti ugali dagiti agnaed sadiay. Pagtalawek dagita a tattao tapno makastrekkayo iti daga. Pinagpungtotdak gapu kadagiti dakes nga aramidda.
24 Ngem inkarik a tagikuaenyo daytoy nabaknang ken nadam-eg a daga, ket siak ti mangted iti daytoy a daga kadakayo. Siak ni Yahweh a Diosyo, ket pinilikayo kadagiti sabali a pagilian.
25 Ngarud, masapul nga ammoyo a bigbigen no ania dagiti animal ken tumatayab a maibilang a nadalus ken dagiti maibilang a narugit. Dikay agsida iti karne dagiti animal wenno tumatayab a maibilang a saan a nadalus. Imbilangko ida a narugit, ket agbalinkayo a narugit no sidaenyo ti karneda.
26 Agbiagkayo a nasantoan ket siak laeng ti pagpaayanyo, ta siak ni Yahweh ket nasantoanak. Pinilikayo kadagiti sabali a tattao tapno siak laeng ti pagpaayanyo.
27 “Siasinoman nga agan-anito wenno makiuman kadagiti espiritu dagiti natay, babai man wenno lalaki, batoenyo agingga a matay, isu met laeng ti akimbasol iti bukodda nga ipapatay.”