book,chapter,verse_number,text
Leviticus,1,1,Inayaban ni Yahweh ni Moises manipud iti Tolda ti Dios ket intedna dagitoy nga alagaden
Leviticus,1,2,"dagiti Israelita no agidatonda. No adda mangidatag iti daton a mapuoran, mabalin a maysa kadagiti bakana, wenno karnero, wenno kaldingna."
Leviticus,1,3,"No maysa kadagiti bakana ti idatagna a kas sakrifisio, mangted iti toro nga awan pakapilawanna ket ipanna iti ruangan ti Tolda ti Dios tapno awaten ni Yahweh."
Leviticus,1,4,Ipatayna ti imana iti ulo ti animal ket maawatto a kas daton a mangikkat kadagiti basbasolna.
Leviticus,1,5,"Patayennanto ti toro sadiay, ket idatag dagiti papadi a kapuonan ni Aaron ti dara ti animal ken ni Yahweh sada ibuyat kadagiti igid ti altar nga adda iti ruangan ti Tolda."
Leviticus,1,6,Lalatenna ti animal sana rangrangkayen.
Leviticus,1,7,Urnosen dagiti papadi dagiti kayo a pagsungrod iti rabaw ti altar sada aronan.
Leviticus,1,8,"Iparabawdanto dagiti narangrangkay a paset ti animal iti apuy, agraman ti ulo ken ti taba."
Leviticus,1,9,"Buggoan ti mangidaton dagiti lalaem ken dagiti kammaudi a saka ti animal. Paggigiddanento ti padi a puoran dagiti daton iti rabaw ti altar, kas nabanglo a daton iti Apo ."
Leviticus,1,10,"No karnero wenno kalding ti maidaton, masapul a kalakian ken awan depektona ti idatagna."
Leviticus,1,11,"Patayennanto daytoy iti akin-amianan a paset ti altar, ket ibuyat dagiti papadi ti dara ti animal kadagiti uppat a sikigan ti altar."
Leviticus,1,12,"Kalpasan ti panangrangrangkayna, iparabaw ti padi dagiti amin a paset ti animal agraman ti ulo ken ti taba iti sumsumged a kayo iti altar."
Leviticus,1,13,Mabuggoan nga umuna dagiti lalaem ken dagiti kammaudi a saka ti animal ket mapuoranda iti altar. Makaay-ayo ken nabanglo daytoy a daton ken ni Yahweh.
Leviticus,1,14,"No tumatayab ti datonna a mapuoran, masapul a pagaw wenno sibong ti kalapati ti idatagna."
Leviticus,1,15,"Ipanto ti padi iti altar, tiritirenna sana pulsoten ti tengnged ti tumatayab ket puoranna sadiay ti ulo. Maipaaruyot ti darana iti sikigan ti altar."
Leviticus,1,16,Ikkatenna ti kinarakaran ken dagiti nagyanna sana ibelleng iti akindaya a paset ti altar a pakaikabilan iti dapu.
Leviticus,1,17,"Pisangenna ti bagi ti tumatayab, ngem dina isinsina dagiti payakna sananto puoran ti sibubukel a tumatayab iti rabaw ti altar. Makaay-ayo ken nabanglo daytoy a daton iti Apo ."
Leviticus,2,1,"No adda mangidatag iti daton a makan iti Apo , umuna pay nga aramidenna nga arina a nafino. Ikkanna daytoy iti lana ti olibo ken insenso"
Leviticus,2,2,sana ipan kadagiti papadi a kapuonan ni Aaron. Mangrakem ti padi iti arina ken iti lana ken amin nga insenso sana puoran iti rabaw ti altar a mangipakita a naidatonna amin iti Apo . Makaay-ayo ken nabanglo daytoy a daton iti Apo .
Leviticus,2,3,Kukua dagiti papadi ti natda iti daton a makan. Sagrado unay daytoy agsipud ta paset ti naidaton iti Apo .
Leviticus,2,4,"No tinapay a naluto iti urno ti maidaton, masapul nga awan lebadurana ti maidatag. Mabalin a napuskol a tinapay a nalaokan iti lana ti olibo wenno naiingpis a kankanen a napulagidan iti lana ti olibo."
Leviticus,2,5,"No tinapay a naluto iti pariok ti maidaton, masapul a maaramid iti arina a nalaokan iti lana ti olibo, ngem awan ti lebadurana."
Leviticus,2,6,Mapispisi ti tinapay sa mabuyatan iti lana no maidatag a kas daton a makan.
Leviticus,2,7,"No tinapay a naluto iti kaserola ti maidaton, masapul a maaramid iti arina ken lana ti olibo."
Leviticus,2,8,"Idatonmo daytoy iti Apo , ket yawatmo iti padi a mangipan iti altar."
Leviticus,2,9,"Mangalanto ti padi iti sangkabassit a mangipakita a naidatag amin iti Apo , ket puoranna iti altar. Nabanglo ken makaay-ayo daytoy a daton iti Apo ."
Leviticus,2,10,Kukua dagiti papadi ti natda iti daton. Sagrado unay daytoy agsipud ta naggapu iti naidaton iti Apo .
Leviticus,2,11,Masapul nga awan lebadurana dagiti makan nga idatonyo iti Apo . Diyo laokan iti lebadura wenno diro ti makan nga idatonyo iti Apo .
Leviticus,2,12,"Masapul a maidaton iti Apo ti umuna a trigo a maapityo iti tunggal tawen, ngem diyo puoran iti altar."
Leviticus,2,13,"Asinanyo dagiti amin a daton a makan, agsipud ta ti asin ti mangibagi iti tulagyo iti Dios. (Masapul nga asinam dagiti amin nga idatonmo.)"
Leviticus,2,14,"No mangidatagkayo iti Apo iti daton nga agtaud kadagiti umuna a maapit iti trigo, masapul nga iniruban wenno nalebbek a trigo."
Leviticus,2,15,Ikkanyo iti lana ti olibo ken insenso.
Leviticus,2,16,"Puoran ti padi ti paset ti nalebbek a trigo ken ti lana a mangipakita a naidaton amin, kasta met ti amin nga insenso a kas daton iti Apo ."
Leviticus,3,1,"No adda mangidatag iti maysa kadagiti bakana a kas daton a pakikappia, masapul a toro wenno kabaian nga awan depektona."
Leviticus,3,2,Ipatayna ti imana iti ulo ti animal ket patayenna iti ruangan ti Tolda ti Dios. Ibuyatto dagiti papadi a kaputotan ni Aaron ti dara ti animal kadagiti uppat a sikigan ti altar.
Leviticus,3,3,"Puorandanto dagitoy a paset ti animal a kas daton iti Apo : amin a taba dagiti lalaem,"
Leviticus,3,4,dagiti bekkel ken dagiti kimpet a taba ken ti kasayaatan a paset ti dalem.
Leviticus,3,5,"Amin dagitoy, puoran dagiti papadi iti rabaw ti altar agraman dagiti daton a mapuoran. Nabanglo ken makaay-ayo daytoy a daton iti Apo ."
Leviticus,3,6,"No karnero wenno kalding ti daton a pakikappia, mabalin a kalakian wenno kabaian, ngem masapul nga awan depektona."
Leviticus,3,7,"No karnero ti idatag ti maysa a tao,"
Leviticus,3,8,ipatayna ti imana iti ulo ti animal ket patayenna iti sangoanan ti Tolda ti Dios. Ibuyat dagiti papadi ti dara ti animal kadagiti uppat a sikigan ti altar.
Leviticus,3,9,"Maidatonto iti Apo dagitoy a paset ti animal: ti taba, ti entero a nataba nga ipus a naputed iti asideg ti duri, dagiti amin a taba a nangbalkot kadagiti lalaem,"
Leviticus,3,10,dagiti bekkel ken dagiti kimpet a taba ken ti kasayaatan a paset ti dalem.
Leviticus,3,11,Puoranto ti padi amin dagitoy iti rabaw ti altar a kas daton iti Apo
Leviticus,3,12,"No kalding ti idatag ti tao,"
Leviticus,3,13,"ipatayna ti imana iti ulo ti animal, ket patayenna iti sangoanan ti Tolda ti Dios. Ibuyat dagiti papadi ti dara ti animal kadagiti uppat a sikigan ti altar."
Leviticus,3,14,"Maidatonto iti Apo dagitoy a paset ti animal: dagiti amin a taba dagiti lalaem,"
Leviticus,3,15,dagiti bekkel ken dagiti kimpet a taba ken ti kasayaatan a paset ti dalem.
Leviticus,3,16,Puoranto ti padi amin dagitoy iti rabaw ti altar a kas nabanglo a daton iti Apo . Kukua ti Apo dagiti amin a taba.
Leviticus,3,17,Awan ti Israelita a mapalubosan nga agsida iti taba wenno dara. Agnanayon daytoy nga alagaden a masapul a tungpalenda iti sadinoman a pagnaedanda.
Leviticus,4,1,Imbilin ni Yahweh ken ni Moises
Leviticus,4,2,"nga ibagana daytoy kadagiti Israelita. No adda agbasol ket salungasingenna ti uray ania kadagiti linteg ti Apo a dina inggagara, masapul a tungpalenna dagiti sumaganad nga annuroten."
Leviticus,4,3,"No ti Kangatoan a Padi ti agbasol a pakairamanan met dagiti tattao, masapul a mangidatag iti bumaro a baka nga awan depektona ket idatonna iti Apo gapu iti basolna."
Leviticus,4,4,"Ipanna ti baka iti ruangan ti Tolda, ipatayna ti imana iti ulo ti animal, ket patayenna sadiay iti imatang ti Apo ."
Leviticus,4,5,Mangala iti dara ti animal ket ipanna iti uneg ti Tolda.
Leviticus,4,6,Isawsawna ti ramayna iti dara sana warsian iti mamimpito ti sangoanan ti nasagradoan a kurtina ti santuario.
Leviticus,4,7,Pulagidanna iti dara dagiti sinan-sara ti altar a pagpuoran iti insenso iti Tolda. Ibuyatna ti natda a dara iti puon ti altar a pagidatagan iti daton a mapuoran nga adda iti ruangan ti Tolda.
Leviticus,4,8,"Ikkatenna amin a taba ti baka, ti taba dagiti lalaem,"
Leviticus,4,9,dagiti bekkel ken dagiti kimpet a taba ken ti kasayaatan a paset ti dalem.
Leviticus,4,10,"Alaen ti padi daytoy a taba ket puoranna iti altar dagiti daton a mapuoran, kas iti aramidenna iti taba dagiti animal a daton a pakikappia."
Leviticus,4,11,"Ngem alaenna ti lalat ti animal, amin a lasagna, ti ulo, dagiti saka, dagiti lalaem, agraman dagiti bagis."
Leviticus,4,12,"Ipanna amin dagitoy iti ruar ti kampo, iti lugar a nadalus iti imatang ti linteg, iti pagibellengan iti dapu, ket puoranna ida iti rabaw dagiti kayo a pagsungrod."
Leviticus,4,13,"No ti entero nga Israel ti agbasol ket dida ammo a sinalungasingda ti maysa kadagiti bilin ti Apo ,"
Leviticus,4,14,"apaman a maammoan ti basolda, masapul a mangyeg ti sangkagimongan iti bumaro a baka a kas daton gapu iti basol. Ipanda ti animal iti Tolda ti Dios."
Leviticus,4,15,"Ipatay dagiti pangulo ti sangkagimongan dagiti imada iti ulo ti animal, ket sadiay ti pakapatayanna."
Leviticus,4,16,Mangalanto ti Kangatoan a Padi iti dara ti baka sana ipan iti Tolda ti Dios.
Leviticus,4,17,Isawsawna ti ramayna iti dara sa mamimpito a warsianna ti sangoanan ti kurtina.
Leviticus,4,18,Pulagidanna iti dara dagiti sinan-sara ti altar a pagpuoran iti insenso iti uneg ti Tolda. Ibuyatna ti natda a dara iti puon ti altar a pagidatagan iti daton a mapuoran nga adda iti ruangan ti Tolda.
Leviticus,4,19,"Kalpasanna, alaenna ti amin a taba ti baka sana puoran iti rabaw ti altar."
Leviticus,4,20,"Aramidennanto iti daytoy a baka ti kas iti inaramidna iti baka a naidatag gapu iti basol, ket kalpasan ti panangannongna iti seremonia a pangikkat iti basol, napakawanen dagiti tattao."
Leviticus,4,21,Ipanna ti baka iti ruar ti kampo ket puoranna a kas iti inaramidna iti baka a naidaton gapu iti basolna. Daytoy ti daton a mangikkat iti basol ti sangkagimongan.
Leviticus,4,22,"No maysa nga agturay ti agbasol ket dina ammo a sinalungasingna ti maysa kadagiti bilin ti Apo ,"
Leviticus,4,23,"apaman a maibaga kenkuana ti basolna, mangidaton iti kalakian a kalding nga awan depektona."
Leviticus,4,24,"Ipatayna ti imana iti ulo ti animal sana patayen iti akin-amianan a paset ti altar, iti pagpatayan kadagiti daton a mapuoran. Daytoy ti daton a mangikkat iti basol."
Leviticus,4,25,"Isawsaw ti padi ti ramayna iti dara ti animal, pulagidanna iti dara dagiti sinan-sara ti altar, ket ibuyatna ti natda iti puon ti altar."
Leviticus,4,26,"Kalpasanna, puoranna amin a taba ti animal iti altar, kas iti inaramidna iti taba dagiti animal a naidaton a pakikappia. Kastoy ti pannakaidatag ti daton gapu iti basol tapno mapakawan ti agturay."
Leviticus,4,27,"No maysa kadagiti kadawyan a tattao ti agbasol ket dina ammo a sinalungasingna ti maysa kadagiti bilin ti Apo ,"
Leviticus,4,28,"apaman a maibaga kenkuana ti basolna, masapul a mangidatag iti kabaian a kalding nga awan depektona."
Leviticus,4,29,"Ipatayna ti imana iti ulo ti animal sana patayen iti akin-amianan a paset ti altar, iti pagpatayan kadagiti animal a maidatag a daton a mapuoran."
Leviticus,4,30,"Isawsaw ti padi ti ramayna iti dara ti animal, pulagidanna iti dara dagiti sinan-sara ti altar, ket ibuyatna ti natda iti puon ti altar."
Leviticus,4,31,"Kalpasanna, ikkatenna ti amin a taba ti animal kas iti inaramidna iti taba dagiti animal a naidaton a pakikappia. Puoranna dagitoy iti altar kas nabanglo a daton iti Apo . Kastoy ti pannakaidatag iti daton gapu iti basol tapno mapakawan dayta a tao."
Leviticus,4,32,"No karnero ti idatag ti maysa a tao a kas daton gapu iti basol, masapul a kabaian nga awan ti depektona."
Leviticus,4,33,"Ipatayna ti imana iti ulo ti animal sana patayen iti akin-amianan a paset ti altar, iti pagpatayan kadagiti animal a maidatag a kas daton a mapuoran."
Leviticus,4,34,"Isawsaw ti padi ti ramayna iti dara ti animal, pulagidanna iti dara dagiti sinan-sara ti altar, ket ibuyatna ti natda a dara iti puon ti altar."
Leviticus,4,35,"Kalpasanna, ikkatenna ti amin a taba ti animal kas iti panangikkatna iti taba dagiti animal a naidaton a pakikappia. Puoranna dagitoy iti altar a maigiddan iti daton a mapuoran a naidatag iti Apo . Kastoy ti pannakaidatag iti daton gapu iti basol tapno mapakawan dayta a tao."
Leviticus,5,1,"Masapul a maidatag ti daton gapu kadagitoy a basbasol: No maayaban ti maysa iti pangukoman tapno saksianna ti maysa a pasamak a nakita wenno ammona ngem dina kayat ti agsao, masapul nga ikarona ti basolna."
Leviticus,5,2,"No adda makasagid iti aniaman a maibilang a narugit, kas iti natay nga animal, maibilang a narugit ken makabasol apaman a mabigbigna ti inaramidna."
Leviticus,5,3,"No adda makasagid iti aniaman a maibilang a narugit a nagtaud iti tao, uray ania, makabasol apaman a mabigbigna ti inaramidna."
Leviticus,5,4,No barengbareng ti panagsapata ti maysa a tao—agaramid man iti dakes wenno naimbag—makabasol apaman a mabigbigna ti inaramidna.
Leviticus,5,5,"No nakabasol ti maysa a tao, masapul nga ipudnona ti basolna,"
Leviticus,5,6,ket kas multana mangidaton iti Apo iti kabaian a karnero wenno kalding. Ti padi ti mangidatag iti daton gapu iti basol dayta a tao.
Leviticus,5,7,"No saan a kabaelan ti maysa a tao ti mangidaton iti karnero wenno kalding, mangidaton iti dua a kalapati wenno dua a sibong ti kalapati a kas multana—maysa ti daton gapu iti basol, ket ti maysa daton a mapuoran."
Leviticus,5,8,Idaton nga umuna ti padi ti daton gapu iti basol. Rungdoenna ti tengnged ti tumatayab ngem dina isinsina ti ulona.
Leviticus,5,9,Iwarisna ti dadduma a dara daytoy iti sikigan ti altar idinto nga ibuyatna ti natda iti puon ti altar. Daytoy ti daton a mangikkat iti basol.
Leviticus,5,10,"Kalpasanna, idatagna ti maikadua a tumatayab a kas daton a mapuoran kas mayannurot kadagiti alagaden. Kastoy ti pannakaidatag ti daton gapu ti basol tapno mapakawan dayta a tao."
Leviticus,5,11,"No saan a kabaelan ti maysa a tao ti mangidaton iti dua a kalapati wenno dua a sibong ti kalapati, mangidatag iti sangakilo nga arina a kas daton gapu iti basolna. Dina ikkan iti lana ti olibo wenno insenso, agsipud ta daytoy ti daton gapu iti basol."
Leviticus,5,12,Ipanna daytoy iti padi a mangala met iti sangarakem a mangipakita a naidatag amin iti Apo . Puoranna ti rinakemna iti altar a kas daton a mangikkat iti basol.
Leviticus,5,13,"Kastoy ti pannakaidatag iti daton gapu iti basol tapno mapakawan dayta a tao. Kas ti daton a makan, kukua ti padi ti natda nga arina."
Leviticus,5,14,Inted ni Yahweh dagitoy nga alagaden ken ni Moises.
Leviticus,5,15,"No adda agbasol a dina ammo gapu iti dina pannangted kadagiti pagbayad a nasagradoan iti Apo , mangidatag iti kalakian a karnero wenno kalding nga awan depektona, a datonna a pagsupapak iti Apo . Magatadan ti animal segun ti naituyang a pagtimbangan."
Leviticus,5,16,Masapul a bayadanna ti saanna a naited ket nayonanna pay iti apagkalima. Itedna iti padi a mangidatag iti animal a daton gapu iti basol tapno mapakawan dayta a tao.
Leviticus,5,17,"No adda mangsalungasing iti aniaman a bilin ti Apo , uray dina ammo a kasta ti inaramidna, makabasol ket masapul nga agmulta."
Leviticus,5,18,Masapul a mangidaton iti kalakian a karnero wenno kalakian a kalding nga awan depektona. Magatadan ti animal segun ti naituyang a pagtimbangan. Ti padi ti mangidatag iti daton tapno mapakawan ti nagbasol.
Leviticus,5,19,Daytoy ti daton nga agpaay iti basol gapu ta nagbasol dayta a tao iti Apo .
Leviticus,6,1,Inted ni Yahweh dagiti sumaganad nga alagaden ken ni Moises.
Leviticus,6,2,"Agbasol iti Apo ti siasinoman a di mangisubli iti naipadulin kenkuana wenno mangsaur iti padana a tao wenno agtakaw,"
Leviticus,6,3,"wenno mangyulbod a dina ammo ti maipapan iti aniaman a napukaw, ket isapatana a dina nasarakan."
Leviticus,6,4,"No makabasol ti maysa a tao iti uray ania kadagitoy, masapul a bayadanna ti aniaman nga innalana iti sinasaur. Iti aldaw a naduktalan a nakabasol, masapul a bayadanna iti akinkukua ti gatad ti sinaurna. Manayonan pay iti apagkalima ti presio ti innalana."
Leviticus,6,5,"No makabasol ti maysa a tao iti uray ania kadagitoy, masapul a bayadanna ti aniaman nga innalana iti sinasaur. Iti aldaw a naduktalan a nakabasol, masapul a bayadanna iti akinkukua ti gatad ti sinaurna. Manayonan pay iti apagkalima ti presio ti innalana."
Leviticus,6,6,Ipanna iti padi ti kalakian a karnero wenno kalding nga awan depektona a kas datonna iti Apo a pagsupapak iti basolna. Magatadan ti datonna segun ti naituyang a pagtimbangan.
Leviticus,6,7,Idatag ti padi ti daton ket mapakawan dayta a tao iti aniaman a nagbasolanna.
Leviticus,6,8,Binilin ni Yahweh ni Moises
Leviticus,6,9,nga itedna ken ni Aaron ken kadagiti annakna dagiti alagaden kadagiti daton a mapuoran. Masapul a maikabil ti daton a mapuoran iti rabaw ti altar ket bay-an nga agpatpatnag sadiay nga adda sumsumged nga apuy.
Leviticus,6,10,Agaruat ti padi iti linen a kagay ken linen a sapin ket ikkatenna dagiti nalanit a dapu a nabati iti altar sana ikabil iti sikigan ti altar.
Leviticus,6,11,Sukatanna ti pagan-anayna sana ipan dagiti dapu iti lugar a maibilang a nadalus iti ruar ti kampo.
Leviticus,6,12,"Masapul a sisesegged a kanayon ti apuy iti altar, ket di baybay-an a maiddep. Binigat a sungrodan ti padi, urnosenna dagiti daton iti rabawna, ket puoranna ti taba ti daton a pakikappia."
Leviticus,6,13,"Masapul a sisesegged a kanayon ti apuy iti altar, ket di baybay-an a maiddep."
Leviticus,6,14,Dagitoy ti alagaden kadagiti daton a makan. Maysa kadagiti padi nga annak ni Aaron ti mangidatag iti Apo iti daton a makan iti sangoanan ti altar.
Leviticus,6,15,Mangrakem iti arina ken ikkanna iti lana ken insenso sana puoran iti altar a mangipakita a naidatag amin iti Apo . Nabanglo ken makaay-ayo daytoy a daton iti Apo .
Leviticus,6,16,"Kanen ti padi ti amin a natda. Maaramid a tinapay nga awan lebadurana ket makan iti nasantoan a lugar, iti paraangan ti Tolda ti Dios. Inted ti Apo daytoy kadakuada, kas bingayda kadagiti daton a makan. Sagrado unay daytoy a daton a kas iti daton gapu iti basol ken kadagiti daton a pagsupapak iti biddut."
Leviticus,6,17,"Kanen ti padi ti amin a natda. Maaramid a tinapay nga awan lebadurana ket makan iti nasantoan a lugar, iti paraangan ti Tolda ti Dios. Inted ti Apo daytoy kadakuada, kas bingayda kadagiti daton a makan. Sagrado unay daytoy a daton a kas iti daton gapu iti basol ken kadagiti daton a pagsupapak iti biddut."
Leviticus,6,18,"Mabalin ti siasinoman kadagiti lallaki a kaputotan ni Aaron ti mangan iti daytoy a daton kas agnanayon a pannakabingayda iti makan a naidaton iti Apo . Madangran ti siasinoman a mangsagid iti daytoy a daton, ta adda bileg ti kinasagradona."
Leviticus,6,19,Inted ni Yahweh ken ni Moises dagiti sumaganad nga alagaden
Leviticus,6,20,"iti pannakaorden ti padi a nagtaud iti kaputotan ni Aaron. Iti aldaw a pannakaordenna, mangidatag iti sangakilo nga arina a kas datonna iti Apo . (Kastoy met ti kaadu ti daton a makan a maidatag iti inaldaw.) Kagudua ti idatagna iti bigat ket kagudua met iti rabii."
Leviticus,6,21,"Masapul a magamay iti lana ket maluto iti pariok, santo mapispisi ket maidatag a daton a makan kas nabanglo a daton iti Apo ."
Leviticus,6,22,"Iti amin a tiempo iti masakbayan, masapul nga idatag daytoy a daton ti tunggal kaputotan ni Aaron nga agserbi a kas Kangatoan a Padi. Masapul a mapuoran a mamimpinsan a kas daton iti Apo ."
Leviticus,6,23,Saan a mabalin a kanen ti makan nga idaton ti padi; mapuoran amin.
Leviticus,6,24,Imbilin ni Yahweh ken ni Moises
Leviticus,6,25,"nga itedna ken ni Aaron ken kadagiti annakna dagiti sumaganad nga alagaden iti panagidatag kadagiti daton gapu iti basol. Masapul a maparti ti animal a maidaton gapu iti basol iti akin-amianan a paset ti altar, iti pagpartian kadagiti daton a mapuoran. Nasantoan unay daytoy a daton."
Leviticus,6,26,"Iti nasantoan a lugar, iti paraangan ti Tolda ti Dios ti panganan ti padi iti karne ti animal nga indatonna."
Leviticus,6,27,"Adda pannakabalin ti kinasanto ti karne ti animal ket madangran ti aniaman a maisagid wenno siasinoman a mangsagid. No adda lupot a maparsiakan iti dara ti animal, masapul a malabaan iti sagrado a lugar."
Leviticus,6,28,"Masapul a mabuong met ti banga a pakalutoan ti karne. No bronse a banga ti pakalutoanna, masapul a marasrasan ken mabuggoan iti danum."
Leviticus,6,29,Mabalin ti siasinoman a lalaki iti familia dagiti papadi a mangan iti daytoy a daton; sagrado unay daytoy a daton.
Leviticus,6,30,"Ngem no adda dara a maipan iti Tolda ti Dios tapno mausar iti seremonia ti pannakaikkat ti basol, saan a mabalin a sidaen ti animal; masapul a mapuoran."
Leviticus,7,1,Dagitoy dagiti alagaden iti pannakaidatag dagiti daton a pagsupapak kadagiti biddut. Nasantoan unay daytoy a daton.
Leviticus,7,2,"Masapul a maparti ti animal iti pagpartian kadagiti daton a mapuoran, ket maibuyat ti darana kadagiti uppat a sikigan ti altar."
Leviticus,7,3,"Maikkat amin a taba ket maidaton iti altar: ti nataba nga ipus, ti taba a nangbungon kadagiti lalaem,"
Leviticus,7,4,dagiti bekkel ken dagiti tabada ken ti kasayaatan a paset ti dalem.
Leviticus,7,5,Puoran ti padi ti amin a taba iti altar a kas daton iti Apo . Daton daytoy a pagsupapak iti biddut.
Leviticus,7,6,"Mabalin a kanen daytoy ti siasinoman a lalaki iti familia dagiti papadi, ngem gapu ta nasantoan unay daytoy a daton, masapul a kanenda iti nasantoan a lugar."
Leviticus,7,7,Maymaysa nga alagaden ti maannurot iti daton gapu iti basol ken daton a pagsupapak iti biddut: ti padi a mangidatag iti daton ti akinkukua iti karne.
Leviticus,7,8,Kukua ti padi a mangidatag iti daton ti lalat ti animal a maidatag a daton a mapuoran.
Leviticus,7,9,Tunggal daton a makan a maluto iti urno wenno iti pariok kukua ti padi a nangidatag iti daytoy iti Dios.
Leviticus,7,10,"Ngem kukua dagiti papadi a kaputotan ni Aaron ti amin a saan a maluto a daton a makan, nalaokan man iti lana wenno saan; agpapada ti bingay ti tunggal maysa."
Leviticus,7,11,Dagitoy dagiti alagaden kadagiti daton a pakikappia a maidatag iti Apo .
Leviticus,7,12,"No idatag daytoy ti tao a kas daton a pagyaman iti Dios, pakuyoganna ti mapuoran nga animal iti tinapay nga awan lebadurana; napuskol a tinapay a nagamay iti lana ti olibo wenno naingpis a kankanen a napulagidan iti lana ti olibo wenno kankanen a naaramid iti nagamay nga arina a nalaokan iti lana ti olibo."
Leviticus,7,13,"Malaksid kadagitoy, mangidaton pay kadagiti nalebaduraan a tinapay."
Leviticus,7,14,Mangala iti maysa iti tunggal kita ti tinapay ket idatagna a naisangsangayan a daton iti Apo ; kukua daytoy ti padi a mangala iti dara ti animal ket iwarsina iti altar.
Leviticus,7,15,Masapul a sidaen ti karne ti animal iti aldaw a pannakaidatonna; awan a pulos ti maipabigat.
Leviticus,7,16,"Ngem no maidatag ti daton a pakikappia a pangtungpal ti tao iti maysa a sapata wenno daton nga agtaud iti bukodna a nakem, saan a nasken a kanen amin iti dayta nga aldaw a pannakaidatagna. Mabalin a kanen ti mabati iti sumuno nga aldaw."
Leviticus,7,17,"No adda pay la matda iti maikatlo nga aldaw, masapul a mapuoran."
Leviticus,7,18,"Ngamin, saan nga awaten ti Dios ti daton no adda pay la mangan iti daytoy iti maikatlo nga aldaw. Agbalin a narugit iti imatang ti linteg ket madusa ti siasinoman a mangan iti daytoy."
Leviticus,7,19,"No maisagid ti karne iti aniaman nga ibilang ti linteg a narugit, masapul a saan a sidaen no di ket mapuoran. Mabalin ti siasinoman a nadalus iti imatang ti linteg ti mangan iti karne."
Leviticus,7,20,"Ngem no ti tao a saan a nadalus iti imatang ti linteg ket mangan iti daytoy, saanen a maibilang a maysa kadagiti tattao ti Dios."
Leviticus,7,21,"Kasta met ti siasinoman a mangsagid iti aniaman a maibilang a narugit. No mangan iti karne iti daytoy a daton, mailaksid kadagiti tattao ti Dios."
Leviticus,7,22,Inted ni Yahweh ken ni Moises dagitoy sumaganad nga alagaden
Leviticus,7,23,"nga agpaay kadagiti Israelita: Maiparit a sidaen ti taba ti baka, karnero wenno kalding."
Leviticus,7,24,Mabalin nga usaren ti taba ti animal a natay nga awan gapgapuna wenno pinatay ti padana nga animal ngem saan a mabalin a kanen.
Leviticus,7,25,Mailaksid kadagiti tattao ti Dios ti siasinoman a mangan iti taba ti animal a mapuoran a nairanta a maidaton iti Apo .
Leviticus,7,26,"Iti sadinoman a pagnaedan dagiti Israelita, maiparit a kanenda ti dara ti tumatayab wenno animal."
Leviticus,7,27,Mailaksid kadagiti tattao ti Dios ti siasinoman a mangan iti dara.
Leviticus,7,28,Inted ni Yahweh ken ni Moises dagitoy sumaganad nga alagaden nga
Leviticus,7,29,"agpaay kadagiti Israelita. Siasinoman a mangidatag iti daton a pakikappia, masapul a mangilasin iti agpaay iti Apo iti naisangsangayan a daton;"
Leviticus,7,30,isu a mismo ti mangidatag a kas daton a mapuoran. Alaenna ti taba ti animal agraman ti barukongna ket idatagna a naisangsangayan a daton iti Apo .
Leviticus,7,31,Puoran ti padi ti taba iti altar ngem maited kadagiti papadi ti barukong ti animal.
Leviticus,7,32,"No maipapan iti makannawan a kammaudi a luppo ti animal, maited met a kas naisangsangayan a bingay"
Leviticus,7,33,ti padi a mangidatag iti dara ken iti taba ti animal a daton a pakikappia.
Leviticus,7,34,Naisangsangayan a sagut ti barukong ken naidumduma a bingay ti makannawan a kammaudi a luppo; innala ida ti Apo kadagiti Israelita ket intedna kadagiti papadi. Daytoy ti masapul nga ited dagiti Israelita ken ni Aaron ken kadagiti annakna iti amin a kaputotan.
Leviticus,7,35,Daytoy ti paset ti daton a mapuoran a naidatag iti Apo a naited ken ni Aaron ken kadagiti annakna idi agserbida a kas padi.
Leviticus,7,36,"Iti dayta nga aldaw, imbilin ti Apo kadagiti Israelita nga itedda kadakuada daytoy a paset ti daton. Masapul nga annuroten dagiti Israelita daytoy nga alagaden iti agnanayon."
Leviticus,7,37,"Dagitoy ngarud dagiti alagaden maipanggep iti daton a mapuoran, daton a makan, daton gapu iti basol, daton a pagsupapak iti biddut, daton iti pannakaorden ken daton a pakikappia."
Leviticus,7,38,"Inted ni Yahweh dagitoy a bilin ken ni Moises iti Bantay Sinai, iti let-ang, iti aldaw nga imbilinna kadagiti Israelita nga idatagda dagiti datonda."
Leviticus,8,1,"Kinuna ni Yahweh ken ni Moises,"
Leviticus,8,2,"“Ipanmo ni Aaron ken dagiti annakna iti ruangan ti Tolda. Itugotmo dagiti kawes dagiti papadi, ti lana a pagkonsagrar, ti bumaro a baka a maidaton gapu iti basol, ti dua a kalakian a karnero ken ti sangabasket a tinapay nga awan lebadurana."
Leviticus,8,3,"Kalpasanna, ummongem ti entero a gimong sadiay.”"
Leviticus,8,4,Tinungpal ni Moises ti bilin ni Yahweh kenkuana ket idi naguummong ti gimong
Leviticus,8,5,"kinunana kadakuada, “Bilin ti Apo ti innak aramiden.”"
Leviticus,8,6,Inayaban ni Moises ni Aaron ken dagiti annakna iti sangoanan ket binuggoanna ida kas mayannurot iti linteg.
Leviticus,8,7,Inyarruatna ken ni Aaron ti bado ken ti kagay a rutap ken ti barikes. Inyusongna kenkuana ti efod ket pinairutanna babaen iti barikes a napintas ti pannakaabelna.
Leviticus,8,8,Inyarruatna ti pektoral sana inkapet ti Urim ken Tummim.
Leviticus,8,9,"Insaadna ti turban iti ulona ket iti parupana, inkabilna ti balitok a balangat a nasagradoan a pakakitaan ti pannakaidaton kas imbilin kenkuana ni Yahweh."
Leviticus,8,10,"Kalpasanna, innala ni Moises ti lana ket inkonsagrarna ti Tolda ti Dios ken ti amin nga adda iti unegna; kastoy ti panangikonsagrarna ti amin ken ni Yahweh."
Leviticus,8,11,Nangala iti lana ket winarsianna iti namimpito ti altar ken dagiti alikamenna ken ti palanggana ken ti nagbatayanna tapno maikonsagrarda ken ni Yahweh.
Leviticus,8,12,Inordenanna ni Aaron babaen iti panangibukbokna iti lana iti ulona.
Leviticus,8,13,"Kalpasanna, pinagpasangona dagiti annak ni Aaron; binadoanna ida, inkabilna ti barikes ti tunggal maysa ket inkapetna ti pannakakallugongda, kas imbilin ni Yahweh."
Leviticus,8,14,Innala ni Moises ti bumaro a baka a maidaton gapu iti basol. Impatay ni Aaron ken dagiti annakna ti imada iti ulo ti animal.
Leviticus,8,15,"Pinarti ni Moises ti animal sa nangala iti dara ket babaen iti ramayna, pinulagidanna dagiti sinan-sara ti altar tapno maidaton ti altar. Imbuyatna iti puon ti altar ti natda a dara. Kastoy ti pannakaidaton iti altar ken ti pannakadalusna iti imatang ti linteg."
Leviticus,8,16,"Inikkat ni Moises ti amin a taba dagiti lalaem, ti kasayaatan a paset ti dalem ken dagiti bekkel ken dagiti tabada sana pinuoran dagitoy iti rabaw ti altar."
Leviticus,8,17,"Kas imbilin ni Yahweh, pinuoranna iti ruar ti kampo dagiti dadduma a paset ti baka agraman ti lalat, lasag ken bagbagis."
Leviticus,8,18,Innala ni Moises ti kalakian a karnero a maidaton a mapuoran ket impatay ni Aaron ken dagiti annakna ti imada iti ulo ti animal.
Leviticus,8,19,Pinatayna ti animal sana imbuyat ti darana iti uppat a sikigan ti altar.
Leviticus,8,20,"Rinangrangkayna ti karnero, binuggoanna dagiti lalaem ken dagiti kammaudi a saka; pinuoranna ti ulo, ti taba ken dagiti dadduma a pasetna iti altar, kas imbilin ni Yahweh. Nabanglo dayta nga ayamuom ken ni Yahweh."
Leviticus,8,21,"Rinangrangkayna ti karnero, binuggoanna dagiti lalaem ken dagiti kammaudi a saka; pinuoranna ti ulo, ti taba ken dagiti dadduma a pasetna iti altar, kas imbilin ni Yahweh. Nabanglo dayta nga ayamuom ken ni Yahweh."
Leviticus,8,22,Innala ni Moises ti maikadua a kalakian a karnero a nairanta iti pannakaorden dagiti papadi. Impatay ni Aaron ken dagiti annakna ti imada iti ulo ti animal.
Leviticus,8,23,"Pinarti ni Moises ti karnero ket nangala iti dara nga impulagidna iti kannawan a piditpidit ni Aaron, kadagiti akinkannawan a tangan ti ima ken sakana."
Leviticus,8,24,"Pinagpasangona dagiti annak ni Aaron, ket impulagidna ti dara iti kannawan a piditpiditda, kadagiti tangan ti kannawan nga ima ken sakada. Imbuyatna ti natda a dara iti aglawlaw ti altar."
Leviticus,8,25,"Innalana ti taba, ti nataba nga ipus, amin a taba a kimpet kadagiti lalaem, ti kasayaatan a paset ti dalem, dagiti bekkel agraman ti tabada, ken ti kannawan a kammaudi a saka."
Leviticus,8,26,"Kalpasanna, nangala iti maysa a tinapay iti basket a nakaikabilan ti tinapay nga awan lebadurana a naidaton iti Apo , maysa a tinapay a nagamay iti lana, ken maysa a naingpis a kankanen. Imparabawna dagitoy iti taba ken ti kannawan a kammaudi a saka."
Leviticus,8,27,Inkabilna amin dagitoy a taraon iti ima ni Aaron ken dagiti annakna ket indatagda a kas naisangsangayan a sagut iti Apo .
Leviticus,8,28,"Innalana met laeng dagitoy a makan kadakuada ket pinuoranna iti altar, iti rabaw ti daton a mapuoran, kas daton ti pannakaorden. Nabanglo daytoy nga ayamuom ken ni Yahweh."
Leviticus,8,29,Innala ni Moises ti barukong ti animal ket indatagna a kas naisangsangayan a sagut ken ni Yahweh. Daytoy ti bingay ni Moises iti karnero a naidaton iti pannakaorden. Natungpal ti amin nga imbilin ni Yahweh.
Leviticus,8,30,Nangala ni Moises iti lana a pagkonsagrar ken iti dara nga adda iti altar ket winarsianna ni Aaron ken dagiti annakna ken dagiti pagan-anayda. Kastoy ti panangikonsagrarna kadakuada ken kadagiti arruatenda ken ni Yahweh.
Leviticus,8,31,"Kinuna ni Moises ken ni Aaron ken dagiti annakna, “Ipanyo ti karne iti ruangan ti Tolda ti Dios; angrenyo, ket sadiay, ipanganyo iti tinapay nga adda iti basket a nakaikabilan dagiti daton a nausar iti pannakaorden, kas imbilin ti Apo ."
Leviticus,8,32,Puoranyo ti aniaman a matda a tinapay wenno karne.
Leviticus,8,33,Dikay pumanaw iti ruangan ti Tolda no di malpas ti seremonia ti pannakaordenyo; agtalinaedkayo sadiay iti las-ud ti pito nga aldaw.
Leviticus,8,34,Imbilin ti Apo nga aramidentayo ti inaramidtayo ita nga aldaw tapno maikkat dagiti basolyo.
Leviticus,8,35,"Agyankayo iti ruangan ti Tolda ti Dios iti aldaw ken rabii iti las-ud ti pito nga aldaw, ta no saanyo nga aramiden, mataykayo. Daytoy ti imbilin kaniak ti Apo .”"
Leviticus,8,36,"Ngarud, inaramid ni Aaron ken dagiti annakna ti imbilin ni Yahweh ken ni Moises."
Leviticus,9,1,"Iti aldaw kalpasan ti seremonia ti pannakaorden, inayaban ni Moises ni Aaron ken dagiti annakna ken dagiti pangulo ti Israel."
Leviticus,9,2,"Kinunana ken ni Aaron, “Mangidatonka iti bumaro a baka ken kalakian a karnero nga awan depektoda. Maidatag ti baka a daton gapu iti basol ken ti karnero a kas daton a mapuoran."
Leviticus,9,3,"Kalpasanna, ibagam kadagiti Israelita a mangalada iti kalakian a kalding a maidaton gapu iti basol, urbon ti baka a maysa ti tawenna, ken urbon ti karnero a maysa ti tawenna nga awan depektoda a maidatag a daton a mapuoran"
Leviticus,9,4,ken toro a baka ken kalakian a karnero a maidatag a kas daton a pakikappia. Masapul nga idatagda iti Apo a mapakuyogan iti daton a makan a nalaokan iti lana. Nasken nga aramidenda daytoy ta agparang ti Apo kadakuada ita nga aldaw.”
Leviticus,9,5,Impanda iti sangoanan ti Tolda ti Dios ti amin nga imbilin ni Moises ket naguummong sadiay ti sangkagimongan nga agdaydayaw ken ni Yahweh.
Leviticus,9,6,"Kinuna ni Moises, “Imbilin ti Apo nga aramidenyo amin daytoy tapno agparang kadakayo ti makapurar a lawag a pakakitaan ti kaaddana.”"
Leviticus,9,7,"Kinunana ken ni Aaron, “Inka iti altar ket idatagmo ti daton a maipaay iti basol ken ti daton a mapuoran a mangikkat kadagiti basolmo ken kadagiti basol dagiti tattao. Idatagmo met ti daton a mangikkat kadagiti basbasol dagiti tattao, kas imbilin ti Apo .”"
Leviticus,9,8,Napan ni Aaron iti altar ket pinatayna ti bumaro a baka a datonna gapu iti basolna.
Leviticus,9,9,"Impan kenkuana dagiti annakna ti dara ket insawsawna ti ramayna, impulagidna ti dara kadagiti sinan-sara ti altar ket imbuyatna ti natda iti puon ti altar."
Leviticus,9,10,"Pinuoranna iti altar ti taba, dagiti bekkel ken ti kasayaatan a paset ti dalem kas imbilin ni Yahweh ken ni Moises."
Leviticus,9,11,Ngem iti ruar ti kampo ti nangpuoranna iti karne ken ti lalat.
Leviticus,9,12,Pinartina ti animal a bukodna a daton a mapuoran. Impan kenkuana dagiti annakna ti dara ket imbuyatna iti uppat a sikigan ti altar.
Leviticus,9,13,Inyawatda kenkuana ti ulo ken dagiti dadduma a paset ti animal ket pinuoranna ida iti altar.
Leviticus,9,14,"Kalpasanna, binuggoanna dagiti lalaem ken dagiti kammaudi a saka sana pinuoran ida iti altar iti rabaw dagiti dadduma a daton a mapuoran."
Leviticus,9,15,Insarunona nga innala ti kalding a maidaton gapu iti basol dagiti tattao. Pinartina sana indaton a kas iti inaramidna iti bukodna a daton gapu iti basolna.
Leviticus,9,16,Innalana met ti animal a maidaton a mapuoran ket indatagna kas mayannurot kadagiti alagaden.
Leviticus,9,17,Indatagna ti daton a makan ket nangrakem iti arina sana pinuoran iti altar. (Mainayon daytoy iti inaldaw a daton a mapuoran.)
Leviticus,9,18,Pinatayna ti toro a baka ken ti kalakian a karnero a kas daton a pakikappia a maipaay kadagiti tattao. Inyeg dagiti annakna ti dara ket imbuyatna iti aglawlaw ti altar.
Leviticus,9,19,Inkabil ni Aaron dagiti taba ti baka ken karnero
Leviticus,9,20,iti rabaw dagiti barukong dagiti animal ket impanna amin ida iti altar. Pinuoranna ti taba iti altar
Leviticus,9,21,ket indatagna dagiti barukong ken dagiti kannawan a kammaudi a saka a naisangsangayan a sagut iti Apo nga agpaay kadagiti papadi kas imbilin ni Moises.
Leviticus,9,22,"Idi naidatagen ni Aaron dagiti amin a daton, intayagna ti imana sana binendisionan dagiti tattao ket kalpasanna, bimmaba manipud iti altar."
Leviticus,9,23,"Simrek da Moises ken Aaron iti Tolda ti Dios. Idi rummuarda, binendisionanda dagiti tattao ket nagparang ti makapurar a lawag a mangipakita iti kaadda ni Yahweh."
Leviticus,9,24,"Pagammoan, simgiab ti apuy ni Yahweh ket inkisapna ti sibubukel a daton ken dagiti taba dagiti animal iti altar. Nagririaw dagiti tattao a nakakita iti daytoy ket nagpaklebda iti daga."
Leviticus,10,1,"Nangala da Nadab ken Abiu nga annak ni Aaron iti saggaysada a pagpuoran iti insenso. Kinargaanda iti beggang, inikkanda iti insenso ket indatagda ken ni Yahweh. Ngem saan a nasantoan ti apuy nga inaramatda gapu ta saanda nga inaramid ti imbilin ni Yahweh kadakuada nga idatagda."
Leviticus,10,2,"Pagammoan, nangibaon ni Yahweh iti apuy a nangpuor kadakuada agingga a natayda sadiay iti imatang ni Yahweh."
Leviticus,10,3,"Kalpasanna, kinuna ni Moises ken ni Aaron, “Daytoy ti kayat a sawen ti Apo idi kinunana, ‘Masapul a raemen dagiti amin nga agserserbi kaniak ti kinasantok. Iparangarangkonto ti dayagko kadagiti tattaok.’” Ngem nagulimek ni Aaron."
Leviticus,10,4,"Inayaban ni Moises da Misael ken Elisafan nga annak ni Uzziel nga uliteg ni Aaron. Kinunana kadakuada, “Alaenyo dagiti bangkay dagiti kabagianyo iti nasagradoan a Tolda ket ipanyo ida iti ruar ti kampo.”"
Leviticus,10,5,"Ket napanda binagkat dagiti bangkay a sikakawes pay laeng sada impan iti ruar ti kampo, kas imbilin ni Moises."
Leviticus,10,6,"Kinuna ni Moises ken ni Aaron ken kadagiti annakna nga Eleazar ken Itamar, “Diyo kusokusoen dagiti buokyo wenno ray-aben dagiti pagan-anayyo a mangipakita iti panagladingityo. No aramidenyo dayta, mataykayo ket kapungtot ti Apo ti entero a gimong. Ngem mapalubosan amin a padayo nga Israelita a mangdung-aw iti pannakapapatayda iti apuy nga inyeg ti Apo ."
Leviticus,10,7,"Tapno saankayo a matay, dikay pumampanaw iti ruangan ti Tolda ti Dios gapu ta naikonsagrarkayo babaen iti lana ti Apo .” Tinungpalda ti imbaga ni Moises."
Leviticus,10,8,"Kinuna ni Yahweh ken ni Aaron,"
Leviticus,10,9,"“No sumrekka ken dagiti annakmo iti Tolda, kitaenyo a saankayo a nakainum iti arak wenno aniaman a makabartek amangan ta mataykayo. Linteg daytoy a masapul nga annuroten dagiti amin a kaputotanyo."
Leviticus,10,10,"Rebbengna a paggiddiatenyo dagiti banag a kukua ti Dios ken dagiti gagangay a maaramat, dagiti nadalus iti imatang ti linteg ken dagiti saan a nadalus."
Leviticus,10,11,Rumbeng nga isuroyo kadagiti Israelita dagiti amin a linteg nga intedko ken ni Moises.”
Leviticus,10,12,"Kinuna ni Moises ken ni Aaron ken kadagiti nabati nga annakna nga Eleazar ken Itamar, “Alaenyo ti natda iti daton a makan a naidatag iti Apo ket aramidenyo a tinapay nga awan lebadurana. Gapu ta nasantoan unay daytoy a daton, masapul a kanenyo iti abay ti altar."
Leviticus,10,13,"Wen, kanenyo iti nasantoan a lugar, ta paset daytoy ti taraon a naidaton iti Apo ken nailasin nga agpaay kadakayo nga agaama. Daytoy ti imbilin kaniak ti Apo ."
Leviticus,10,14,"Ngem mabalinyo a kanen, kasta met dagiti familiayo, ti barukong ken ti kammaudi a saka a naidatag a naisangsangayan a sagut ken naisangsangayan a maited iti Apo nga agpaay kadagiti papadi. Mabalinyo a kanen iti sadinoman a lugar a maibilang a nadalus. Naited dagitoy a daton kenka ken kadagiti annakmo a kas bingayyo iti daton a pakikappia nga idatag dagiti Israelita."
Leviticus,10,15,"Yegda ti kammaudi a saka ken ti barukong iti tiempo a pannakapuor ti taba a maidaton iti Apo . Agnanayon nga agpaay kadakayo dagitoy a paset, sika ken dagiti annakmo, kas imbilin ti Apo .”"
Leviticus,10,16,"Dinamag ni Moises ti maipapan iti kalding a naidatag a daton gapu iti basol ket naammoanna a napuoranen ti animal. Nakapungtot kada Eleazar ken Itamar, isut' gapuna a sinaludsodna,"
Leviticus,10,17,“Apay a diyo kinnan ti daton gapu iti basol iti nasantoan a disso? Nasantoan unay daytoy a daton ket inted ti Apo kadakayo tapno maikkat ti basol dagiti umili.
Leviticus,10,18,"Gapu ta saan a naipan ti darana iti nasagradoan a Tolda, rumbeng koma a kinnanyo ti sakrifisio sadiay, kas imbilinko.”"
Leviticus,10,19,"Insungbat ni Aaron, “Maragsakan ngata ti Apo no kanek ita nga aldaw ti daton gapu iti basol? Ita nga aldaw, indatag dagiti tattao iti Apo ti datonda gapu iti basol ken ti datonda a mapuoran ngem nagdissuor latta kaniak dagitoy nakaam-amak a banag.”"
Leviticus,10,20,Napnek ni Moises iti palawag ni Aaron.
Leviticus,11,1,Inted ni Yahweh kada Moises ken Aaron dagitoy nga alagaden
Leviticus,11,2,nga agpaay kadagiti Israelita. Mabalinyo a kanen ti aniaman nga animal iti rabaw ti daga
Leviticus,11,3,a nagpisi ti kukona ken agngatingat.
Leviticus,11,4,"Ngem maiparit a sidaenyo ti kamelio, atap a koneho wenno amo a koneho. Maibilang dagitoy nga animal a narugit; agngatingatda ngem saan a nagpisi dagiti kukoda."
Leviticus,11,5,"Ngem maiparit a sidaenyo ti kamelio, atap a koneho wenno amo a koneho. Maibilang dagitoy nga animal a narugit; agngatingatda ngem saan a nagpisi dagiti kukoda."
Leviticus,11,6,"Ngem maiparit a sidaenyo ti kamelio, atap a koneho wenno amo a koneho. Maibilang dagitoy nga animal a narugit; agngatingatda ngem saan a nagpisi dagiti kukoda."
Leviticus,11,7,Dikay agsida iti baboy. Maibilangda a narugit; nagpisi ti kukoda ngem saanda nga agngatingat.
Leviticus,11,8,Diyo sidaen ti karne dagitoy nga animal wenno sagiden ti bangkayda; maibilangda a narugit.
Leviticus,11,9,"Mabalinyo a sidaen ti amin a kita ti ikan nga adda pigar ken siksikna,"
Leviticus,11,10,ngem maiparit a sidaenyo ti aniaman a sibibiag nga agnaed iti danum nga awan pigar ken siksikna.
Leviticus,11,11,Maibilang a narugit dagitoy ket diyo sidaen ida wenno sagiden ti bangkayda.
Leviticus,11,12,Dikay agsida iti aniaman nga agnaed iti danum nga awan pigar ken siksikna.
Leviticus,11,13,"No maipapan kadagiti tumatayab, dikay agsida kadagitoy: agila, kullaaw, kali; gikgik, lumabaga a buitre, buitre, wak; abestrus, agila ti taaw, tikbaboy, kannaway, pelikano, kalamon abubilia; wenno panniki."
Leviticus,11,14,"No maipapan kadagiti tumatayab, dikay agsida kadagitoy: agila, kullaaw, kali; gikgik, lumabaga a buitre, buitre, wak; abestrus, agila ti taaw, tikbaboy, kannaway, pelikano, kalamon abubilia; wenno panniki."
Leviticus,11,15,"No maipapan kadagiti tumatayab, dikay agsida kadagitoy: agila, kullaaw, kali; gikgik, lumabaga a buitre, buitre, wak; abestrus, agila ti taaw, tikbaboy, kannaway, pelikano, kalamon abubilia; wenno panniki."
Leviticus,11,16,"No maipapan kadagiti tumatayab, dikay agsida kadagitoy: agila, kullaaw, kali; gikgik, lumabaga a buitre, buitre, wak; abestrus, agila ti taaw, tikbaboy, kannaway, pelikano, kalamon abubilia; wenno panniki."
Leviticus,11,17,"No maipapan kadagiti tumatayab, dikay agsida kadagitoy: agila, kullaaw, kali; gikgik, lumabaga a buitre, buitre, wak; abestrus, agila ti taaw, tikbaboy, kannaway, pelikano, kalamon abubilia; wenno panniki."
Leviticus,11,18,"No maipapan kadagiti tumatayab, dikay agsida kadagitoy: agila, kullaaw, kali; gikgik, lumabaga a buitre, buitre, wak; abestrus, agila ti taaw, tikbaboy, kannaway, pelikano, kalamon abubilia; wenno panniki."
Leviticus,11,19,"No maipapan kadagiti tumatayab, dikay agsida kadagitoy: agila, kullaaw, kali; gikgik, lumabaga a buitre, buitre, wak; abestrus, agila ti taaw, tikbaboy, kannaway, pelikano, kalamon abubilia; wenno panniki."
Leviticus,11,20,Maibilang a narugit dagiti amin a nagpayak nga insekto
Leviticus,11,21,malaksid dagiti aglagto.
Leviticus,11,22,"Mabalinyo a sidaen ti dudon, kuriat, wenno paddudon."
Leviticus,11,23,Ngem maibilang a narugit dagiti amin a babassit nga insekto nga adda payakna ken agkarayam.
Leviticus,11,24,"Maibilang a narugit agingga iti sardam ti tao a mangsagid iti bangkay dagiti sumaganad nga animal: amin nga adda kukona malaksid no nagpisi dagiti kuko ken agngatingat, ken amin nga uppat ti sakana nga addaan kadagiti natirad a kuko. Siasinoman a mangawit iti bangkay ti kastoy nga animal masapul a labaanna ti pagan-anayna ngem maibilang pay laeng a narugit ti tao agingga iti sardam."
Leviticus,11,25,"Maibilang a narugit agingga iti sardam ti tao a mangsagid iti bangkay dagiti sumaganad nga animal: amin nga adda kukona malaksid no nagpisi dagiti kuko ken agngatingat, ken amin nga uppat ti sakana nga addaan kadagiti natirad a kuko. Siasinoman a mangawit iti bangkay ti kastoy nga animal masapul a labaanna ti pagan-anayna ngem maibilang pay laeng a narugit ti tao agingga iti sardam."
Leviticus,11,26,"Maibilang a narugit agingga iti sardam ti tao a mangsagid iti bangkay dagiti sumaganad nga animal: amin nga adda kukona malaksid no nagpisi dagiti kuko ken agngatingat, ken amin nga uppat ti sakana nga addaan kadagiti natirad a kuko. Siasinoman a mangawit iti bangkay ti kastoy nga animal masapul a labaanna ti pagan-anayna ngem maibilang pay laeng a narugit ti tao agingga iti sardam."
Leviticus,11,27,"Maibilang a narugit agingga iti sardam ti tao a mangsagid iti bangkay dagiti sumaganad nga animal: amin nga adda kukona malaksid no nagpisi dagiti kuko ken agngatingat, ken amin nga uppat ti sakana nga addaan kadagiti natirad a kuko. Siasinoman a mangawit iti bangkay ti kastoy nga animal masapul a labaanna ti pagan-anayna ngem maibilang pay laeng a narugit ti tao agingga iti sardam."
Leviticus,11,28,"Maibilang a narugit agingga iti sardam ti tao a mangsagid iti bangkay dagiti sumaganad nga animal: amin nga adda kukona malaksid no nagpisi dagiti kuko ken agngatingat, ken amin nga uppat ti sakana nga addaan kadagiti natirad a kuko. Siasinoman a mangawit iti bangkay ti kastoy nga animal masapul a labaanna ti pagan-anayna ngem maibilang pay laeng a narugit ti tao agingga iti sardam."
Leviticus,11,29,"Maibilang a narugit dagiti sangyo, marabutit, bao, alutiit."
Leviticus,11,30,"Maibilang a narugit dagiti sangyo, marabutit, bao, alutiit."
Leviticus,11,31,Siasinoman a mangsagid kadakuada wenno kadagiti bangkayda maibilang a narugit agingga iti sumipnget.
Leviticus,11,32,"Narugit ti aniaman a pagdissoan ti bangkayda a kas iti alikamen a kayo, pagan-anay, lalat, nakersang a lupot, uray ania ti pakaaramatanna. Masapul a maitaneb iti danum ngem maibilang a narugit latta agingga iti sumipnget."
Leviticus,11,33,"Ket no matnagda iti banga, narugit amin a nagyanna ket masapul a buongen."
Leviticus,11,34,"Narugit ti aniaman a taraon a matedtedan iti danum a naggapu iti banga, kasta met ti aniaman a mabalin nga inumen a naikarga."
Leviticus,11,35,"Maibilang a narugit ti aniaman a pagdissoan dagiti bangkay; no urno wenno dalikan ti nagdissoanda, burakenyo."
Leviticus,11,36,Ngem maibilang a nadalus ti ubbog wenno pagurnongan iti danum a pakaisagidan dagiti bangkay uray no maibilang a narugit dagiti sabali a banag a pakaisagidanda.
Leviticus,11,37,"No bin-i a maimula ti pagdissoan ti bangkay, agtalinaed a nadalus dayta a bin-i."
Leviticus,11,38,"Ngem no nayuper ti bin-i ket agdisso ti bangkay iti dayta a bin-i, maibilang a narugit ti bin-i."
Leviticus,11,39,"No matay ti animal a mabalin a sidaen, maibilang a narugit agingga iti rabii ti siasinoman a mangsagid iti bangkayna."
Leviticus,11,40,"Ket ti siasinoman a mangan iti aniaman a paset ti animal, masapul a labaanna ti pagan-anayna ngem maibilang a narugit ti tao agingga iti sardam. Siasinoman a mangawit iti bangkay, masapul a labaanna ti pagan-anayna ngem maibilang a narugit dayta a tao agingga iti sumipnget."
Leviticus,11,41,"Diyo sidaen ti aniaman kadagiti babassit nga animal nga aguyas iti daga,"
Leviticus,11,42,dagiti agkarayam wenno magna nga addaan iti uppat wenno adu a saka.
Leviticus,11,43,Diyo pagbalinen ti bagiyo a maibilang a narugit babaen iti panagsidayo iti uray ania kadagitoy.
Leviticus,11,44,Siak ni Yahweh a Diosyo; pagtalinaedenyo dagiti bagiyo a nasantoan gapu ta nasantoanak.
Leviticus,11,45,Siak ni Yahweh a nangiruar kadakayo idiay Egipto tapno agbalinak a Diosyo. Masapul a nasantoankayo agsipud ta nasantoanak.
Leviticus,11,46,"Dagitoy ngarud dagiti linteg nga annuroten maipapan kadagiti animal, tumatayab, ken amin nga adda iti danum, ken amin nga agkarayam iti daga."
Leviticus,11,47,"Masapul a mapaggiddiatyo ti nadalus ken ti saan a nadalus iti imatang ti linteg, dagiti animal a mabalin a sidaen ken dagiti saan a masida."
Leviticus,12,1,Inted ni Yahweh ken ni Moises dagitoy nga alagaden
Leviticus,12,2,"nga agpaay kadagiti Israelita. No lalaki ti ipasngay ti maysa nga ina, pito nga aldaw a maibilang a narugit kas iti pannakaibilangna bayat ti panagreglana."
Leviticus,12,3,"Iti maikawalo nga aldaw, masapul a makugit ti ubing."
Leviticus,12,4,Palabsen pay ti babai ti 33 nga aldaw santo maibilang a nadalusan iti panagruar ti darana. Maiparit a sagidenna ti aniaman a nasantoan ket saan a makastrek iti nasagradoan a Tolda no di maturpos dagiti aldaw a pannakadalusna.
Leviticus,12,5,"No met babai ti ipasngay ti maysa nga ina, maibilang a narugit iti las-ud ti 14 nga aldaw a kas iti pannakaibilangna bayat ti panagreglana. Palabsenna pay ti 66 nga aldaw santo maibilang a nadalusan iti panagruar ti darana."
Leviticus,12,6,"No maturpos dagiti aldaw a pannakadalusna, lalaki man wenno babai ti anakna, masapul a mangidaton iti urbon ti karnero a maysa ti tawenna para iti daton a mapuoran ken maysa a sibong ti kalapati wenno pagaw para iti daton gapu iti basol. Ipanna dagitoy kadagiti papadi iti ruangan ti Tolda ti Dios."
Leviticus,12,7,"Idatag ti padi dagitoy iti Apo ket aramidenna ti seremonia a mangikkat iti kinarugit; kalpasanna, maibilangton a nadalus. Daytoy ti rumbeng nga aramiden ti babai kalpasan ti panagpasngayna."
Leviticus,12,8,"No di kabaelan ti babai ti mangidaton iti urbon a karnero, mangala iti dua a kalapati wenno pagaw; maysa ti daton a mapuoran ket daton gapu iti basol ti maysa. Annongen ti padi ti seremonia a mangikkat iti kinarugit ti babai ket maibilangton a nadalus."
Leviticus,13,1,Inted ni Yahweh kada Moises ken Aaron dagitoy nga alagaden.
Leviticus,13,2,"No adda gaddil ti maysa a tao wenno letteg, wenno busali a mabalin nga agtinnag a kukutel, masapul a maidatag iti padi, ni Aaron wenno maysa kadagiti annakna."
Leviticus,13,3,"Kitaen a naimbag ti padi ti timmubo iti kudil. No pimmuraw ti dutdot iti nagtuboanna ket kasla naun-uneg ti gaddil ngem iti kudil ti lawlawna, makaakar a sakit ti kudil ti timmubo. Iti kasta, ipakaammo ti padi a saan a nadalus daytoy a tao iti imatang ti linteg."
Leviticus,13,4,"Ngem no puraw ti gaddil ket saan a naun-uneg ngem iti kudil iti lawlawna ken saan a pimmuraw dagiti dutdot, isina ti padi ti tao kadagiti dadduma a tattao iti las-ud ti pito nga aldaw."
Leviticus,13,5,"Iti maikapito nga aldaw, kitaen manen ti padi ti saksakiten ket no awan namalbaliwan ken saan a nagwaras, maipaing manen ti tao iti sabali pay a pito nga aldaw."
Leviticus,13,6,"Iti maikapito nga aldaw, kitaen manen ti padi ket no saan a nagwaras ti saksakiten, ipakaammo ti padi a maibilang a nadalus ti tao iti imatang ti linteg; gaddil laeng ti timmubo kenkuana. Labaan ti tao ti pagan-anayna ket maibilangen a nadalus."
Leviticus,13,7,"Ngem no agwaras ti gaddil kalpasan ti panangkita ti padi, masapul a dumatag manen ti tao iti padi."
Leviticus,13,8,"No makita ti padi a nagwaras ti gaddil, ipakaammona a saan a nadalus ti tao iti imatang ti linteg; kukutel ti kimpet kenkuana."
Leviticus,13,9,"Ti siasinoman nga addaan iti kukutel ket maidatag iti padi,"
Leviticus,13,10,"a mangeksamen kenkuana. No adda puraw a gaddil iti kudilna a mangpapuraw kadagiti dutdot ken napno iti nana,"
Leviticus,13,11,kukutel daytoy. Ipakaammo ti padi a saan a nadalus ti tao iti imatang ti linteg; saan a masapul a maipaing ta nalawag a narugit iti imatang ti linteg.
Leviticus,13,12,"No nagwarasen ti saksakiten iti entero a bagina, manipud saka agingga iti ulo,"
Leviticus,13,13,"agpakita manen iti padi. No makita ti padi a nagwaras ti sakit ti kudil, ipakaammona a nadalus ti tao iti imatang ti linteg. No pimmuraw ti entero a kudilna, nadalus iti imatang ti linteg."
Leviticus,13,14,"Ngem no bumtak ti gaddil, saan a nadalus ti tao iti imatang ti linteg."
Leviticus,13,15,"Kitaen manen ti padi ket no adda makitana a bimtak a gaddil, ipakaammona a saan a nadalus ti tao iti imatang ti linteg. Makaakar a sakit ti kudil ti bimtak a gaddil ket maibilang a narugit ti tao."
Leviticus,13,16,"Ngem no umimbag ti gaddil ket pumuraw manen ti nagtubboanna, mapan ti tao iti padi"
Leviticus,13,17,"a mangkita manen kenkuana. No pimmuraw ti gaddil, nadalus ti tao iti imatang ti linteg ket ipakaammo ti padi a nadalusen."
Leviticus,13,18,No immimbag ti letteg ti maysa a tao
Leviticus,13,19,"ket kalpasanna adda puraw wenno lumabaga-a-pumuraw a paset ti ayan ti letteg, masapul a mapan ti tao iti padi."
Leviticus,13,20,"No makita ti padi a naun-uneg ti timmubo ngem iti kudil iti aglawlawna ken pimmuraw ti dutdot, ipakaammona a saan a nadalus ti tao iti imatang ti linteg. Makaalis a kukutel ti nagtubo a letteg."
Leviticus,13,21,"Ngem no makita ti padi a saan a pimmuraw dagiti dutdot ken saan a naun-uneg ngem iti kudil iti aglawlaw nupay immolandis ti kolorna, ipaingna ti tao iti las-ud ti pito nga aldaw."
Leviticus,13,22,"No agwaras ti letteg, ipakaammo ti padi a saan a nadalus ti tao iti imatang ti linteg; pudno nga adda sakitna."
Leviticus,13,23,"Ngem no saan a mamalbaliw ken saan a nagwaras, piglat laeng a gapuanan ti letteg, ipakaammo ti padi a nadalus ti tao iti imatang ti linteg."
Leviticus,13,24,"No maipapan iti tao a nasinit, eksamenen ti padi no lumabaga wenno lumabaga-a-pumuraw ti nasinit a paset. No pimmuraw dagiti dutdot iti nasinit a paset ket naun-uneg ngem ti aglawlaw a kudil, makaalis a sakit ti kudil ti timmubo iti nasinit a paset ket ipakaammo ti padi a narugit ti tao iti imatang ti linteg."
Leviticus,13,25,"No maipapan iti tao a nasinit, eksamenen ti padi no lumabaga wenno lumabaga-a-pumuraw ti nasinit a paset. No pimmuraw dagiti dutdot iti nasinit a paset ket naun-uneg ngem ti aglawlaw a kudil, makaalis a sakit ti kudil ti timmubo iti nasinit a paset ket ipakaammo ti padi a narugit ti tao iti imatang ti linteg."
Leviticus,13,26,"Ngem no saan a pimmuraw dagiti dutdot ket saan a naun-uneg ti nasinit ngem ti kudil iti lawlawna ngem immolandis, maipaing ti tao iti las-ud ti pito nga aldaw."
Leviticus,13,27,"Kitaen manen ti padi iti maikapito nga aldaw, ket no agwarwaras, nalawag a makaalis a sakit ti kudil, ket ipakaammo ti padi a narugit ti tao iti imatang ti linteg."
Leviticus,13,28,"Ngem no awan pamalbaliwan ti nasinit ket saan a nagwaras ken immolandis, saan a makaalis ti timmubo. Ipakaammo ti padi a nadalus ti tao iti imatang ti linteg gapu ta piglat laeng ti nasinit."
Leviticus,13,29,"No adda gaddil ti ulo wenno timid ti maysa a tao,"
Leviticus,13,30,"masapul nga agpakita iti padi. No naun-uneg ti gaddil ngem iti aglawlaw a kudil ket duyaw ken narasay dagiti buok, makaakar a sakit ti kudil daytoy, ket ipakaammo ti padi a narugit ti tao iti imatang ti linteg."
Leviticus,13,31,"Ngem no masarakan ti padi a saan a naun-uneg ti letteg ngem ti aglawlaw a kudil ket awan pay nagtubo a buok, ipaingna ti tao iti las-ud ti pito nga aldaw."
Leviticus,13,32,"Iti maikapito nga aldaw, sukimatenna manen ti gaddil ket no saan a nagwaras sa awanen dagiti duyaw a buok ken saan a naun-uneg ngem ti aglawlaw a kudil,"
Leviticus,13,33,kuskosan ti tao ti buok iti lawlaw ti gaddil. Ipaing manen ti padi ti tao iti pito nga aldaw.
Leviticus,13,34,"Iti maikapito nga aldaw, kitaen manen ti padi ti gaddil. No saan a nagwaras ken saan a naun-uneg ngem ti kudil iti lawlawna, ipakaammona a nadalus ti tao iti imatang ti linteg. Labaan ti tao ti pagan-anayna ket maibilang a nadalusen."
Leviticus,13,35,"Ngem no agwaras ti gaddil kalpasan ti pannakaipakaammo a nadalus ti tao iti imatang ti linteg,"
Leviticus,13,36,"eksamenen manen ti padi. No nagwaras ti gaddil, saan a masapul nga birokenna ti duyaw a buok, ta nalawag a saan a nadalus ti tao."
Leviticus,13,37,"Ngem no, iti kapanunotan ti padi, saan a nagwaras ti gaddil ket agtubtubo ti nasalun-at a dutdot, kaipapananna a naimbagen ti gaddil ket ipakaammo ti padi a nadalus ti tao iti imatang ti linteg."
Leviticus,13,38,"No aglabanglabang ti kudil ti maysa a tao, lalaki man wenno babai,"
Leviticus,13,39,"kitaen ti padi dayta a tao. No nalitem a puraw dagiti gaddil, mansa la ti kudil ti timmubo; nadalus ti tao iti imatang ti linteg."
Leviticus,13,40,"No agparut ti buok iti sango wenno likud ti ulo, saan a dayta ti mamagbalin iti tao a narugit iti imatang ti linteg."
Leviticus,13,41,"No agparut ti buok iti sango wenno likud ti ulo, saan a dayta ti mamagbalin iti tao a narugit iti imatang ti linteg."
Leviticus,13,42,"Ngem no agparang ti lumabaga-a-puraw a gaddil iti nakaparutan dagiti buok, makaalis a sakit ti kudil ti timmubo."
Leviticus,13,43,"Eksamenen ti padi ket no adda lumabaga-a-puraw a gaddil,"
Leviticus,13,44,ipakaammona a narugit ti tao iti imatang ti linteg ta adda makaakar a sakit ti kudil iti ulona.
Leviticus,13,45,"No addaan ti maysa a tao iti kukutel, masapul nga agkawes iti pigispigis, bay-anna a wakray ti buokna, abbonganna ti akimbaba a paset ti rupana sana ipukkaw, “Narugitak, narugitak!”"
Leviticus,13,46,"Maibilang a narugit no saan nga umimbag ti sakit ti kudil, ket agyan iti ruar ti kampo, iti adayo kadagiti tattao."
Leviticus,13,47,"No adda ratik iti pagan-anay, de lana man wenno linen,"
Leviticus,13,48,"wenno iti lupot a linen wenno de lana, wenno iti lalat wenno aniaman a naaramid iti lalat,"
Leviticus,13,49,"no bumerde wenno lumabaga, agwaras daytoy a ratik, ket masapul a maipakita iti padi."
Leviticus,13,50,Kitaenna a naimbag daytoy sana ipakni iti las-ud ti pito nga aldaw.
Leviticus,13,51,"Iti maikapito nga aldaw, no makitana a nagwaras ti ratik, maibilang a narugit ti nagratik."
Leviticus,13,52,Puoran daytoy ti padi agsipud ta agwaras daytoy a ratik a masapul a madadael iti apuy.
Leviticus,13,53,"Ngem no masarakan ti padi a saan a nagwaras ti ratik,"
Leviticus,13,54,ibilinna a malabaan ket ipaknina daytoy iti pito pay nga aldaw.
Leviticus,13,55,"Kalpasanna, sukimatenna manen, ket no saan a nagbalbaliw ti kolorna, uray no saan a nagwaras, maibilang latta a narugit. Masapul a puoran ti nagratik, adda man ti marunrunot a paset iti pammarang wenno iti ballikidna."
Leviticus,13,56,"Ngem no kitaen manen ti padi ket nagusaw ti ratik, ray-abenna ti lupot wenno lalat."
Leviticus,13,57,"Ngem no agparang manen ti ratik, masapul a mapuoranen ti pagan-anay ta agwarwarasen ti ratik."
Leviticus,13,58,"No malabaan ti nagratik ket maikkat ti ratik, masapul a malabaan manen tapno maibilang a nadalus iti imatang ti linteg."
Leviticus,13,59,"Daytoy ngarud ti linteg nga annuroten iti ratik iti pagan-anay a de lana man wenno linen, wenno aniaman a linen wenno de lana a lupot, wenno aniaman a naaramid iti lalat tapno maammoan dagitoy no narugit wenno saan."
Leviticus,14,1,Inted ni Yahweh ken ni Moises
Leviticus,14,2,"dagitoy nga alagaden iti seremonia ti pannakadalus ti tao a naimbagan iti makaakar a sakit ti kudil. Iti aldaw a maipakaammo a nadalus iti imatang ti linteg, masapul a maidatag iti padi,"
Leviticus,14,3,"ket ipan ti padi iti ruar ti kampo sana eksamenen. No naimbagen ti sakit,"
Leviticus,14,4,"agpaala ti padi iti dua a tumatayab a maibilang a nadalus, agraman kayo a sedro, nalabaga a lupot ken sanga ti hisopo."
Leviticus,14,5,"Kalpasanna, ibilin ti padi a maparti ti maysa a tumatayab iti ngatoen ti maysa a banga a nakargaan iti kasasakdo a danum ti ubbog."
Leviticus,14,6,"Alaenna ti sabali a tumatayab agraman ti kayo a sedro, ti nalabaga a lupot ken ti sanga ti hisopo sana itaneb ida iti dara ti naparti a tumatayab."
Leviticus,14,7,"Mamimpito a warsianna ti tao a madalusan iti sakit ti kudil, ket kalpasanna, ipakaammona a nadalusen ti tao. Ibulosto ti padi ti sibibiag a tumatayab iti kataltalonan."
Leviticus,14,8,"Labaanto ti tao dagiti pagan-anayna, agpakalbo sa agdigos, ket kalpasanna, nadalusen iti imatang ti linteg. Mapalubosanen a sumrek iti kampo ngem agyan iti ruar ti toldana iti las-ud ti pito nga aldaw."
Leviticus,14,9,"Iti maikapito nga aldaw, agpakalbo manen ti ulona, kasta met a kiskisanna ti barbas, ti kiday ken ti amin a dutdot ti bagina. Labaanna dagiti pagan-anayna sa agdigos, ket nadalusen iti imatang ti linteg."
Leviticus,14,10,"Iti maikawalo nga aldaw, mangala iti tallo nga urbon ti karnero—dua kadagitoy ti kalakian nga agtawen iti maysa ken awan depektoda. Mangala pay iti tallo a kilo nga arina a nalaokan iti lana ti olibo, ken maysa a kakatlo ti litro a lana ti olibo."
Leviticus,14,11,Ipanto ti padi daytoy a tao ken dagiti datonna iti ruangan ti Tolda.
Leviticus,14,12,"Kalpasanna, alaento ti padi ti maysa kadagiti kalakian a karnero agraman ti kakatlo ti litro a lana ket idatagna a kas daton a pagsupapak. Idatagnanto dagitoy a kas naisangsangayan a sagut iti Apo ."
Leviticus,14,13,"Patayennanto ti karnero iti nasantoan a lugar a pagpatayan kadagiti animal a maidatag a daton gapu iti basol ken daton a mapuoran. Aramidenna daytoy ta ti daton a pagsupapak, kas iti daton gapu iti basol, agpaay iti padi ket nasantoan unay."
Leviticus,14,14,"Mangalanto iti dara ti karnero ket ipulagidna iti kannawan a piditpidit ti tao a madalusan, iti tangan ti kannawan nga ima ken sakana."
Leviticus,14,15,"Mangalanto ti padi iti lana ti olibo ket ibukbokna iti kannigid a dakulapna,"
Leviticus,14,16,sana isawsaw ti kannawan a tammudona iti lana iti dakulapna ket mamimpito nga iwarisna iti sangoanan ti Apo .
Leviticus,14,17,"Mangalanto iti lana nga adda iti dakulapna ken iti dara ti karnero ket ipulagidna iti kannawan a piditpidit ti tao a madalusan, iti tangan ti kannawan nga ima ken sakana."
Leviticus,14,18,Ikabilnanto ti nabati a lana nga adda iti dakulapna iti ulo ti tao a madalusan. Kastoy ti panangannong ti padi iti seremonia ti pannakadalus.
Leviticus,14,19,"Kalpasanna, idatagto ti padi ti daton gapu iti basol ket annongenna ti seremonia ti pannakadalus. Isarunona a patayen ti animal a daton a mapuoran,"
Leviticus,14,20,"ket idatagna agraman ti daton a makan iti rabaw ti altar. Kastoy ti panangannong ti padi iti seremonia ti pannakadalus, ket nadalus ti tao iti imatang ti linteg."
Leviticus,14,21,"No napanglaw ti tao ket dina kabaelan nga idatag dagitoy, umanayen ti maysa a kalakian a karnero a datonna a pagsupapak iti pannakadalusna, maysa a naisangsangayan a sagut iti Apo . Mangidatag laeng iti maysa a kilo nga arina a nalaokan iti lana ti olibo a kas daton a makan ken kakatlo ti litro a lana ti olibo."
Leviticus,14,22,"Mangisagana met iti dua a kalapati wenno dua a pagaw. Maysa ti agpaay a daton gapu iti basol, ket ti maysa a daton a mapuoran."
Leviticus,14,23,"Iti maikawalo nga aldaw ti pannakadalusna, ipannanto dagitoy iti padi iti ruangan ti Tolda ti Dios."
Leviticus,14,24,Alaento ti padi ti karnero ken ti lana ket idatagnanto ida a naisangsangayan a sagut iti Apo .
Leviticus,14,25,"Patayennanto ti karnero, ket mangala iti dara sana ipulagid iti piditpidit ti kannawan a lapayag ti tao, iti tangan ti kannawan nga ima ken sakana."
Leviticus,14,26,Mangipakbo ti padi iti lana iti kannigid a dakulapna
Leviticus,14,27,"sana isawsaw ti kannawan a tammudona, ket iwarisna iti mamimpito iti imatang ti Apo ."
Leviticus,14,28,"Pulagidannanto iti lana dagiti pinulagidanna met iti dara: ti kannawan a piditpidit ti tao, ti tangan ti kannawan nga ima ken sakana."
Leviticus,14,29,Ikabilnanto ti natda a lana nga adda iti dakulapna iti ulo ti tao; kastoy ti panangannongna iti seremonia ti pannakadalus.
Leviticus,14,30,"Kalpasanna, idatagna ti maysa kadagiti kalapati wenno pagaw"
Leviticus,14,31,a daton gapu iti basol ket ti maysa a daton a mapuoran agraman ti daton a makan. Kastoy ti panangannong ti padi iti seremonia ti pannakadalus.
Leviticus,14,32,Daytoy ti linteg a maipakat iti addaan iti kukutel a saan a makabael a mangidatag kadagiti naituding a daton para iti pannakadalusna.
Leviticus,14,33,Inted ni Yahweh kada Moises ken Aaron
Leviticus,14,34,"dagitoy nga alagaden maipapan kadagiti balay a kinaptan ti agwaras a ratik. (Annuroten dagitoy dagiti Israelita kalpasan ti isasangpetda idiay Canaan, ti daga nga ited ni Yahweh kadakuada.) Siasinoman a makasarak iti ratik iti uneg ti balayna, masapul nga ipakaammona daytoy iti padi."
Leviticus,14,35,"dagitoy nga alagaden maipapan kadagiti balay a kinaptan ti agwaras a ratik. (Annuroten dagitoy dagiti Israelita kalpasan ti isasangpetda idiay Canaan, ti daga nga ited ni Yahweh kadakuada.) Siasinoman a makasarak iti ratik iti uneg ti balayna, masapul nga ipakaammona daytoy iti padi."
Leviticus,14,36,"Sakbay a mapan ti padi a mangeksamen iti ratik, paikkatna pay ti amin nga adda iti balay ta no saan, maibilang a narugit ti amin nga adda iti unegna. Kalpasanna, sumrek iti balay,"
Leviticus,14,37,"ket sukimatenna ti ratik. No adda makitana a garitgaritan a kasla mangrunrunot iti diding, bumerde man wenno lumabaga,"
Leviticus,14,38,pumanaw sana parikpan ti balay iti las-ud ti pito nga aldaw.
Leviticus,14,39,"Iti maikapito nga aldaw, agsublinto ket eksamenenna manen. No nagwaras ti ratik,"
Leviticus,14,40,palikkabna dagiti bato a kinaptan ti ratik ket maibellengda iti lugar a saan a nadalus iti ruar ti siudad.
Leviticus,14,41,"Kalpasanna, pakarusannanto ti amin a diding ti balay ket ibellengda ti palitada iti saan a nadalus a lugar iti ruar ti siudad."
Leviticus,14,42,Mangaladanto kadagiti sabali a bato ket suktanda dagiti bato a nalikkab sada pabaroen ti palitada.
Leviticus,14,43,"No agparang manen ti ratik kalpasan ti pannakalikkab dagiti bato ken pannakakarus ti balay ken pannakapalitadana,"
Leviticus,14,44,"mapanto kitaen ti padi. No nagwaras ti ratik, saan a nadalus ti balay."
Leviticus,14,45,"Masapul a marebba, ket maipan dagiti bato, tarikayo ken amin a palitadana iti ruar ti siudad iti lugar a saan a nadalus."
Leviticus,14,46,Maibilang a narugit agingga iti sardam ti siasinoman a sumrek iti balay bayat ti pannakarikepna.
Leviticus,14,47,"Siasinoman nga agidda wenno mangan sadiay, masapul a labaanna dagiti pagan-anayna."
Leviticus,14,48,"Ngem no makita ti padi nga awanen ti ratik kalpasan ti pannakapalitada ti balay, ipakaammonanto a nadalus ti balay iti imatang ti linteg, agsipud ta naan-anay a naikkaten ti ratik."
Leviticus,14,49,"Mangalanto iti dua a tumatayab, sumagmamano a kayo ti sedro, nalabaga a lupot ken hisopo a pangdalus iti balay."
Leviticus,14,50,Patayenna ti maysa a tumatayab iti ngatoen ti damili a malukong a nakargaan iti kasakdo a danum ti ubbog.
Leviticus,14,51,"Kalpasanna, alaennanto ti kayo ti sedro, ti hisopo, ti nalabaga a lupot ken ti sibibiag a tumatayab, ket itanebna ida iti dara ti tumatayab a naparti ken iti danum a naggapu iti ubbog. Warisannanto ti balay iti mamimpito."
Leviticus,14,52,"Kastoyto ti panangdalusna iti balay babaen iti panangaramatna iti dara ti tumatayab, danum a naggapu iti ubbog, ti sibibiag a tumatayab, kayo ti sedro, hisopo ken ti nalabaga a lupot."
Leviticus,14,53,"Ibulosnanto ti nabiag a tumatayab iti ruar ti siudad ken iti kataltalonan. Kastoy ti panangannong ti padi iti seremonia ti pannakadalus ti balay, ket agbalinto a nadalus iti imatang ti linteg."
Leviticus,14,54,Dagitoy dagiti linteg a maipakat iti makaakar a sakit ti kudil;
Leviticus,14,55,"gaddil, letteg wenno dagiti aniaman a limteg; ratik kadagiti lupot wenno balay."
Leviticus,14,56,"gaddil, letteg wenno dagiti aniaman a limteg; ratik kadagiti lupot wenno balay."
Leviticus,14,57,Dagitoy a linteg ti mangikeddeng no maibilang a narugit wenno nadalus ti maysa a banag.
Leviticus,15,1,Inted ni Yahweh kada Moises ken Aaron dagitoy nga alagaden
Leviticus,15,2,"nga agpaay kadagiti Israelita. No adda agruar iti bagi ti maysa a lalaki, maibilang a narugit ti agruar,"
Leviticus,15,3,agaruyot man wenno matiped.
Leviticus,15,4,Maibilang a narugit ti aniaman a pagtugawan wenno pagiddaanna.
Leviticus,15,5,Siasinoman a mangsagid iti nagiddaan
Leviticus,15,6,"wenno agtugaw iti nagtugawan ti lalaki, masapul a labaanna ti pagan-anayna ken agdigos. Agtalinaed a narugit agingga iti sardam."
Leviticus,15,7,"Siasinoman a mangsagid iti lalaki, masapul a labaanna ti pagan-anayna ken agdigos. Agtalinaed a narugit agingga iti sumipnget."
Leviticus,15,8,"No matupraan dayta a lalaki ti siasinoman a maibilang a nadalus, masapul a labaan dayta a tao ti pagan-anayna ket agdigos. Agtalinaed a narugit agingga iti sumipnget."
Leviticus,15,9,Narugit ti aniaman a pasanga wenno tugaw a pagtugawan ti lalaki.
Leviticus,15,10,"Narugit agingga iti rabii ti siasinoman a makasagid iti nagtugawanna. Siasinoman a mangbagkat iti aniaman a nagtugawan dayta a lalaki, masapul a labaanna ti pagan-anayna ket agdigos. Agtalinaed a narugit agingga iti sumipnget."
Leviticus,15,11,"No ti tao nga adda agruar iti mabagbagina ket sagidenna ti maysa a tao a dina buggoan nga umuna dagiti imana, masapul a labaan ti tao a nasagid ti pagan-anayna ket agdigos. Agtalinaed a narugit agingga iti sumipnget."
Leviticus,15,12,Masapul a maburak ti banga a sagiden dayta a tao. Masapul met nga ugasan ti malukong a kayo a sagidenna.
Leviticus,15,13,"No umimbag ti lalaki nga adda agruar iti bagina, masapul a palabsenna ti pito nga aldaw sananto labaan ti pagan-anayna ken agdigos iti agay-ayus nga ubbog, ket nadaluston iti imatang ti linteg."
Leviticus,15,14,"Iti maikawalo nga aldaw, mangala iti dua a kalapati wenno dua a pagaw ket ipanna iti ruangan ti Tolda ti Dios sana ited iti padi."
Leviticus,15,15,Idatag ti padi ti maysa a tumatayab a daton gapu iti basol ket ti maysa a daton a mapuoran. Kastoy ti panangannongna iti seremonia ti pannakadalus ti kasta a tao.
Leviticus,15,16,"No agparuar iti kissit ti lalaki, masapul nga agdigos, ket agtalinaed a narugit agingga iti sumipnget."
Leviticus,15,17,Masapul a malabaan ti lupot wenno lalat a pagdissoan ti kissit. Agtalinaed a narugit dagitoy agingga iti sardam.
Leviticus,15,18,"No agkanaig ti lalaki ken ti babai, masapul nga agdigosda kalpasanna ket agtalinaedda a narugit agingga iti sumipnget."
Leviticus,15,19,"No agregla ti babai, pito nga aldaw a maibilang a narugit. Maibilang met a narugit agingga iti sumipnget ti siasinoman a mangsagid kenkuana."
Leviticus,15,20,Narugit ti amin a pagiddaan wenno pagtugawanna bayat ti panagreglana.
Leviticus,15,21,Ti siasinoman a makasagid iti pagiddaan wenno aniaman a nagtugawanna masapul a labaanna ti pagan-anayna ket agdigos. Agtalinaed a narugit agingga iti sardam.
Leviticus,15,22,Ti siasinoman a makasagid iti pagiddaan wenno aniaman a nagtugawanna masapul a labaanna ti pagan-anayna ket agdigos. Agtalinaed a narugit agingga iti sardam.
Leviticus,15,23,Ti siasinoman a makasagid iti pagiddaan wenno aniaman a nagtugawanna masapul a labaanna ti pagan-anayna ket agdigos. Agtalinaed a narugit agingga iti sardam.
Leviticus,15,24,"No adda lalaki a makikaidda kenkuana no madama nga agregla, maalisan iti kinarugitna. Pito nga aldaw a maibilang a narugit. Narugit met ti aniaman a pagiddaanna."
Leviticus,15,25,"No agbulos ti dara ti babai iti tiempo a saanna a panagregla wenno agbulos ti darana iti mabaybayag ngem ti panagreglana, maibilang a narugit kas iti pannakaibilangna a narugit bayat ti panagreglana."
Leviticus,15,26,Narugit ti aniaman a pagiddaanna wenno pagtugawanna bayat daytoy a tiempo.
Leviticus,15,27,Maibilang met a narugit ti tao a makasagid iti nagiddaan wenno nagtugawan ti babai. Masapul a labaanna ti pagan-anayna ken agdigos. Agtalinaed a narugit agingga iti sumipnget.
Leviticus,15,28,"No agsardengen ti panagbulos ti darana, palabsenna ti pito nga aldaw ket maibilangton a nadalus."
Leviticus,15,29,"Iti maikawalo nga aldaw, mangipan iti dua a kalapati wenno dua a pagaw iti padi iti ruangan ti Tolda ti Dios."
Leviticus,15,30,Idatag ti padi ti maysa a tumatayab a kas daton gapu iti basol ken ti maysa a kas daton a mapuoran. Kastoy ti panangannongna iti seremonia ti pannakadalus ti babai.
Leviticus,15,31,Imbaga ni Yahweh ken ni Moises a ballaaganna dagiti Israelita maipapan iti kinarugitda iti imatang ti Linteg tapno saan a matulawan ti Tolda ti Dios nga adda iti tengnga ti kampo. Mapapatayda no aramidenda dagiti maibilang a narugit.
Leviticus,15,32,Dagitoy dagiti alagaden iti lalaki nga adda agruar iti bagina wenno agparuar iti kissit;
Leviticus,15,33,iti babai bayat ti panagreglana wenno iti lalaki a mangkaidda iti babai a maibilang a narugit.
Leviticus,16,1,Kinasao ni Yahweh ni Moises kalpasan ti ipapatay dagiti dua nga annak ni Aaron idi indatagda ti saan a nasantoan nga apuy ken ni Yahweh.
Leviticus,16,2,"Kinunana, “Ibagam ken ni Aaron a mapanto laeng iti Kasasantoan a Lugar iti likudan ti kurtina iti naituding a tiempo agsipud ta sadiay ti pagparangak iti ulep iti ngatoen ti kalub ti Lakasa ti Tulag. Mapapatay ti kabsatmo no agsukir."
Leviticus,16,3,Mabalinna ti sumrek iti Kasasantoan a Lugar kalpasan laeng iti panangidatagna iti bumaro a baka a daton gapu iti basol ken iti kalakian a karnero a daton a mapuoran.”
Leviticus,16,4,"Kalpasanna, inted ni Yahweh dagitoy nga alagaden. Sakbay a mapan ni Aaron iti Kasasantoan a Lugar, masapul nga agdigos ket agkawesda a kas padi: ti linen a kagay, ken linen a kalsonsilio, ti barikes ken ti turban."
Leviticus,16,5,Ikkan dagiti umili ti Israel ni Aaron iti dua a kalakian a kalding a maidaton gapu iti basol ken maysa a kalakian a karnero a daton a mapuoran.
Leviticus,16,6,Mangidatag ni Aaron iti toro a baka a daton a pangikkat iti basolna ken iti basol ti familiana.
Leviticus,16,7,"Kalpasanna, ipanna dagiti dua a kalding iti ruangan ti Tolda ti Dios."
Leviticus,16,8,"Sadiay, pilien ni Aaron babaen iti panagbinnunot no ania kadagiti dua a bato ti “agpaay iti Apo ” ken ti “agpaay ken ni Azazel.”"
Leviticus,16,9,Idatag ni Aaron ti kalding a nabunot nga agpaay iti Apo a daton gapu iti basol.
Leviticus,16,10,"Ngem ti kalding nga agpaay ken ni Azazel, sibibiag a maidatag iti Apo santo maibulos iti let-ang para ken ni Azazel tapno maikkat dagiti basol dagiti tattao."
Leviticus,16,11,Patayen ni Aaron ti toro a baka ket idatagna a daton gapu iti basolna ken iti familiana.
Leviticus,16,12,Mangala iti insensario sana kargaan iti beggang nga adda iti altar. Mangala met iti dua a rakem iti nafino nga insenso. Ipanna dagitoy iti Kasantoan a Lugar.
Leviticus,16,13,"Sadiay, iti imatang ti Apo , ikabilna ti insenso iti apuy. Gapu iti asuk daytoy, mailinged ti kalub ti Lakasa ti Tulag tapno saanna a makita ket iti kasta saan a matay."
Leviticus,16,14,"Mangala iti dara ti baka ket, babaen iti tammudona, warisanna ti sangoanan ti kalub ket mamimpito met a warisanna ti sangoanan ti Lakasa ti Tulag."
Leviticus,16,15,"Kalpasanna, patayenna ti kalding a maidaton gapu iti basol dagiti tattao ket ipanna ti dara iti Kasasantoan a Lugar. Kas iti inaramidna iti dara ti baka, iwarisna met ti dara iti kalub ken iti sangoanan ti Lakasa ti Tulag."
Leviticus,16,16,Kastoy ti panangannongna ti seremonia ti pannakadalus ti Kasasantoan a Lugar gapu iti kinarugit dagiti Israelita ken gapu iti amin a basolda. Masapul nga aramidenna daytoy iti Tolda a Paguummongan agsipud ta adda daytoy a tolda iti tengnga ti kampo a maibilang a narugit.
Leviticus,16,17,"Awan ti sumrek iti Tolda ti Dios no sumrek ni Aaron iti Kasasantoan a Lugar a mangannong iti seremonia ti pannakadalus agingga iti rummuar. Inton malpas ti seremonia ti pannakadalusna, ti familiana ken ti entero a gimong,"
Leviticus,16,18,mapan iti altar a pagpuoran kadagiti daton ket annongenna ti seremonia ti pannakadalus: Mangala iti dara ti baka ken dara ti kalding ket pulagidanna dagiti sinan-sara ti altar.
Leviticus,16,19,Isawsawna ti tammudona iti dara sa mamimpito a warisanna ti altar tapno madalusan ti altar kadagiti basol dagiti Israelita ket agbalin a nasantoan.
Leviticus,16,20,"Apaman a malpas ni Aaron ti panangannongna iti seremonia ti pannakadalus ti Kasasantoan a Lugar, ti dadduma a paset ti Tolda a Paguummongan ken ti altar, idatonna iti Apo ti sibibiag a kalding a napili nga agpaay ken ni Azazel."
Leviticus,16,21,"Ipatayna ti dua nga imana iti ulo ti animal ket ipakaammona dagiti amin a kinadakes, basol ken kinasukir dagiti Israelita tapno mayakarda iti ulo ti kalding. Kalpasanna, itedna ti kalding iti a natudingan a mangibulos iti let-ang."
Leviticus,16,22,Awiten ti kalding ti amin a basolda ket ipanna iti awan matagtagitao a lugar.
Leviticus,16,23,"Mapan ni Aaron iti Tolda ti Dios, ket ikkatenna ti kawesna a kas padi nga inyarruatna sakbay a simrek iti Kasasantoan a Lugar sana ibati sadiay."
Leviticus,16,24,Masapul nga agdigos iti lugar a nasantoan ket yarruatna dagiti bukodna a kawes. Rummuar ket idatagna ti daton a mapuoran tapno maikkat ti basolna ken ti basol dagiti tattao.
Leviticus,16,25,Puoranna iti altar ti taba ti animal a maidaton gapu iti basol.
Leviticus,16,26,Masapul a labaan ti tao a nangibulos iti kalding ti pagan-anayna sa agdigos sakbay nga agsubli iti kampo.
Leviticus,16,27,"Maipan iti ruar ti kampo ti baka ken ti kalding a naidaton gapu iti basol ken naipan ti darada iti Kasasantoan a Lugar a pangikkat iti basol, ket mapuoranda agraman lalat, lasag ken dagiti bagis."
Leviticus,16,28,Masapul a labaan ti tao a nangpuor kadagitoy ti pagan-anayna ket agdigos sakbay nga agsubli iti kampo.
Leviticus,16,29,"Annurotenyo iti agnanayon dagiti sumaganad nga alagaden. Iti maikasangapulo nga aldaw ti maikapito a bulan, masapul nga agayunar dagiti Israelita ken dagiti ganggannaet a makipagnaed kadakuada. Saanda nga agtrabaho."
Leviticus,16,30,"Iti dayta nga aldaw, maaramid ti seremonia ti pannakadalusda iti amin a basolda tapno maibilangda a nadalus."
Leviticus,16,31,Nasantoan unay dayta nga aldaw ket masapul nga agayunarda ken naan-anay nga aginanada. Maannurot dagitoy nga alagaden iti amin a tiempo.
Leviticus,16,32,"Ti Kangatoan a Padi a naordenan ken nakonsagrar a sumukat iti amana ti mangannong iti seremonia ti pannakadalus. Agaruat iti sagrado a pagan-anay,"
Leviticus,16,33,"ket annongenna ti seremonia ti pannakadalus ti Kasasantoan a Lugar, ti dadduma a paset ti Tolda a Paguummongan, ti altar, dagiti papadi ken amin a tattao iti gimong."
Leviticus,16,34,Masapul a maannurot dagitoy nga alagaden iti amin a tiempo. Tinawen a maannurot daytoy a seremonia tapno madalusan dagiti Israelita iti amin a basolda. Natungpal ngarud amin dagitoy kas imbilin ni Yahweh ken ni Moises.
Leviticus,17,1,Binilin ni Yahweh ni Moises
Leviticus,17,2,"nga itedna ken ni Aaron, kadagiti annakna ken amin nga Israelita dagitoy nga alagaden."
Leviticus,17,3,Salungasingen ti maysa nga Israelita ti Linteg no partienna ti baka wenno karnero wenno kalding nga idatonna iti Apo iti sabali a lugar a saan nga iti ruangan ti Tolda ti Dios. Nangiparukpok iti dara ket saanen a maibilang kadagiti tattao ti Dios.
Leviticus,17,4,Salungasingen ti maysa nga Israelita ti Linteg no partienna ti baka wenno karnero wenno kalding nga idatonna iti Apo iti sabali a lugar a saan nga iti ruangan ti Tolda ti Dios. Nangiparukpok iti dara ket saanen a maibilang kadagiti tattao ti Dios.
Leviticus,17,5,"Kastoy ti kayat a sawen ti bilin: Manipud ita, idatag dagiti Israelita iti Apo dagiti animal a masansan a partienda iti away. Ipanda ida iti padi iti ruangan ti Tolda ti Dios ket partienda a daton a pakikappia."
Leviticus,17,6,Ibuyat ti padi ti dara iti aglawlaw ti altar iti ruangan ti Tolda sada puoran ti taba tapno mangted iti nabanglo nga ayamuom iti Apo .
Leviticus,17,7,"Iti kasta, saanda nga idaton kadagiti demonio a pagdaydayawanda dagiti partienda nga animal iti away. Masapul a tungpalen dagiti Israelita dagitoy nga alagaden iti amin a tiempo."
Leviticus,17,8,Mailaksid kadagiti tattao ti Dios ti siasinoman nga Israelita wenno ganggannaet nga agnaed iti Israel a mangidatag iti daton a mapuoran wenno aniaman a daton iti Apo iti sabali a lugar a saan nga iti ruangan ti Tolda ti Dios.
Leviticus,17,9,Mailaksid kadagiti tattao ti Dios ti siasinoman nga Israelita wenno ganggannaet nga agnaed iti Israel a mangidatag iti daton a mapuoran wenno aniaman a daton iti Apo iti sabali a lugar a saan nga iti ruangan ti Tolda ti Dios.
Leviticus,17,10,Kabusor ti Apo ti siasinoman nga Israelita wenno ganggannaet nga agnaed iti Israel nga agsida iti dara; ilaksidna iti gimong dagiti tattaona.
Leviticus,17,11,"Adda iti dara ti biag ti tunggal parsua, isu nga imbilin ti Apo a maibuyat ti amin a dara iti altar tapno maikkat dagiti basol dagiti tattao. Ti dara nga isu ti biag ti mangikkat kadagiti basbasol."
Leviticus,17,12,"Daytoy met ti gapuna nga imbilin ti Apo a dida agsida iti dara. Maiparit kadakuada ti dara, Israelita man wenno ganggannaet nga agnaed iti lugarda."
Leviticus,17,13,"No adda Israelita wenno ganggannaet nga agnaed iti Israel a makatiliw iti animal wenno tumatayab a maibilang a nadalus, masapul nga ibukbokna ti dara dayta a tumatayab wenno animal iti daga ket gaburanna iti tapok."
Leviticus,17,14,"Adda iti dara ti biag iti tunggal parsua, isu nga imbilin ti Apo kadagiti Israelita a dida agsida iti laeng dara; ilaksidna kadagiti tattaona ti siasinoman a mangsalungasing iti daytoy a bilin."
Leviticus,17,15,Siasinoman nga Israelita wenno ganggannaet nga agsida iti karne ti animal a natay wenno pinatay dagiti atap nga animal masapul a labaanna ti pagan-anayna ken agdigos. Agtalinaed a narugit iti imatang ti linteg agingga iti sardam.
Leviticus,17,16,"No dina aramiden daytoy, agbasol ket masapul a sagabaenna ti dusa a maipatay kenkuana."
Leviticus,18,1,Binilin ni Yahweh ni Moises
Leviticus,18,2,"nga ibagana daytoy kadagiti Israelita, “Siak ni Yahweh a Diosyo."
Leviticus,18,3,Diyo tuladen ti ugali dagiti tattao idiay Egipto a nagnaedanyo idi wenno ti ugali dagiti tattao iti Canaan a pangipanak kadakayo.
Leviticus,18,4,Tungpalenyo dagiti paglintegak ket aramidenyo ti ibagak. Siak ni Yahweh a Diosyo.
Leviticus,18,5,Agbiagkayo no annurotenyo dagiti alagaden ken linteg nga itedko kadakayo. Siak ni Yahweh.”
Leviticus,18,6,Inted ni Yahweh dagitoy nga alagaden. Diyo kainaig ti kabagianyo.
Leviticus,18,7,Diyo kainaig ni inayo tapno saan a maibabain ti amayo. Diyo ibabain ti bukodyo nga ina.
Leviticus,18,8,Diyo ibabain ti amayo iti panagkainnaigyo iti maysa kadagiti assawana.
Leviticus,18,9,"Diyo kainaig ti kabsatyo wenno ti kabsatyo iti ama wenno ina, dimmakkel man wenno saan iti balay a dimmakkelanyo met."
Leviticus,18,10,Diyo kainaig ti apokoyo; daytoy ti pakaibabainanyo.
Leviticus,18,11,Diyo kainaig ti siuman ni amayo agsipud ta kabsatyo met.
Leviticus,18,12,"Diyo kainaig ti ikityo, kabsat man ti amayo wenno kabsat ti inayo."
Leviticus,18,13,"Diyo kainaig ti ikityo, kabsat man ti amayo wenno kabsat ti inayo."
Leviticus,18,14,Diyo kainaig ti asawa ti ulitegyo agsipud ta ikityo met.
Leviticus,18,15,Diyo kainaig ti manugangyo
Leviticus,18,16,wenno ti ipagyo.
Leviticus,18,17,Diyo kainaig ti anak wenno apoko ti babai a nalpasmo a kinaidda; mabalin a kabagianyo ida ket maibilang a kinadakes ken maisalungasing iti linteg.
Leviticus,18,18,"No sibibiag pay laeng ti asawayo, diyo asawaen ti ipagyo."
Leviticus,18,19,Diyo kainaig ti babai nga agregla gapu ta narugit iti imatang ti Linteg.
Leviticus,18,20,Diyo kainaig ti asawa ti sabali a tao tapno saankayo a narugit iti imatang ti linteg.
Leviticus,18,21,Diyo ited ti anakyo a mausar iti panagdaydayaw ken ni didiosen a Moloc ta daytoy ti pakaibabainan ti nagan ti Dios nga Apo .
Leviticus,18,22,Maiparit a kainaig ti lalaki ti padana a lalaki; kagura ti Dios dayta nga aramid.
Leviticus,18,23,Maiparit a kainaig ti babai wenno lalaki ti maysa nga animal; maisalungasing daytoy iti nakaparsuaan ket pagbalinennakayo a narugit.
Leviticus,18,24,Diyo tulawan ti bagiyo iti uray ania kadagitoy nga aramid. Daytoy ti ugali dagiti tattao a nagnaed iti daga sakbay nga immaykayo ket ita pagtalawen ida ti Apo tapno makastrekkayo.
Leviticus,18,25,"Gapu kadagiti aramidda, nagbalin a makarimon ti daga, isu a dusdusaen ti Apo ti daga ket ipampamuspusanna a pagtalawenna dagiti agnaed sadiay."
Leviticus,18,26,"Inaramidda amin dagitoy makarimon a banag a nangmulit iti daga. Ngem diyo tuladen ida. Dakayo amin, Israelita man wenno ganggannaet a makipagnaed kadakayo, masapul a tungpalenyo dagiti linteg ken bilin ti Apo"
Leviticus,18,27,"Inaramidda amin dagitoy makarimon a banag a nangmulit iti daga. Ngem diyo tuladen ida. Dakayo amin, Israelita man wenno ganggannaet a makipagnaed kadakayo, masapul a tungpalenyo dagiti linteg ken bilin ti Apo"
Leviticus,18,28,tapno dinakay yula ti daga a kas iti napasamak kadagiti tattao nga immun-una ngem dakayo a nagnaed sadiay.
Leviticus,18,29,Ammoyo a mailaksid kadagiti tattao ti Dios ti siasinoman nga agaramid kadagitoy makarimon a banag.
Leviticus,18,30,"Ket kinuna ni Yahweh, “Tungpalenyo dagiti bilinko ket diyo tuladen dagiti aramid dagiti tattao a nagnaed iti daga sakbay iti yaayyo. Dikay agaramid iti uray ania kadagitoy a banag tapno saankayo a matulawan. Siak ni Yahweh a Diosyo.”"
Leviticus,19,1,Binilin ni Yahweh ni Moises
Leviticus,19,2,"nga ibagana daytoy iti sangkagimongan ti Israel, “Agbalinkayo a nasantoan agsipud ta nasantoan ni Yahweh a Diosyo."
Leviticus,19,3,Masapul a raemen ti tunggal maysa dagiti nagannak kenkuana ket ngilinenyo ti Aldaw a Panaginana a kas imbilinko. Siak ni Yahweh a Diosyo.
Leviticus,19,4,“Dikay agrukbab kadagiti didiosen wenno agaramid iti imahen a pagrukbabanyo. Siak ni Yahweh a Diosyo.
Leviticus,19,5,"“No agpartikayo iti animal nga idatonyo a pakikappia, annurotenyo dagiti alagaden nga intedko kadakayo tapno awatek ti daton."
Leviticus,19,6,"Masapul a maibus amin a karne iti aldaw a pannakaidaton, ti animal wenno iti sumuno nga aldaw. Mapuoran ti karne a matda iti maikatlo nga aldaw"
Leviticus,19,7,"agsipud ta maibilang a narugit. No adda agsida iti karne a matda, diak awaten ti daton."
Leviticus,19,8,Agbasol ti siasinoman nga agsida iti kasta ta tinulawanna ti nasantoan a banag a naidaton kaniak; rumbeng a mailaksid kadagiti tattaok.
Leviticus,19,9,"“No aganikayo, diyo anien dagiti adda iti igid ken dagiti nalabsanyo."
Leviticus,19,10,Diyo sublienen a burasen dagiti ubas a nalabsanyo wenno piduten dagiti naregregyo; ibatiyo ida nga agpaay kadagiti napanglaw ken ganggannaet. Siak ni Yahweh a Diosyo.
Leviticus,19,11,“Dikay agtakaw wenno agsuitik wenno agulbod.
Leviticus,19,12,"Dikay agkari iti naganko no diyo panggep a tungpalen ti kariyo, ta maibabain ti naganko. Siak ni Yahweh a Diosyo."
Leviticus,19,13,“Diyo gundawayan wenno takawan ti siasinoman. Diyo ipabigat ti pannangtedyo iti tangdan ti pinagtrabahoyo.
Leviticus,19,14,Diyo ilunod ti tuleng wenno bangenan ti pagnaan ti bulsek. Agbutengkayo kaniak. Siak ni Yahweh a Diosyo.
Leviticus,19,15,“Diyo ballikugen ti linteg iti panangyetnagyo iti sentensia; dikay mangipakita iti panangidumduma iti napanglaw wenno panagtamed iti nabaknang.
Leviticus,19,16,"Diyo padpadaksen ti uray siasinoman. No adda agpeggad ti biagna, agsaoka a mangisakit kenkuana. Siak ni Yahweh."
Leviticus,19,17,“Diyo ipempen ti gurayo iti siasinoman ngem makilinnawagkayo kenkuana tapno dikay agbasol gapu kenkuana.
Leviticus,19,18,Dikay agibales wenno agipempen iti gura ngem ayatenyo ti kaarrubayo a kas iti panagayatyo iti bagiyo. Siak ni Yahweh.
Leviticus,19,19,“Tungpalenyo dagiti bilinko. Diyo ipamanada ti maysa nga animal iti sabali a kita ti animal. Diyo paggiddanen nga imula ti dua a kita ti bukel iti talonyo. Dikay agaruat iti kawes a naaramid iti dua a kita.
Leviticus,19,20,"“No ti maysa a tagabu a babai a mabigbig nga inkabbalay ti maysa a lalaki ngem saan pay a nasubbot wenno nawayawayaan ket kinaidda ti sabali a lalaki, agpadada a madusa ngem dida mapapatay, ta tagabu ti babai."
Leviticus,19,21,Ngem mangidatag ti lalaki iti kalakian a karnero a daton a pagsupapak. Ipanna ti animal iti Tolda a Paguummongan
Leviticus,19,22,ket aramiden ti padi ti seremonia ti pannakadalus tapno maikkat ti basol ti lalaki ket pakawanen ti Dios.
Leviticus,19,23,"“Inton dumtengkay idiay Canaan ket agmulakay iti uray ania a kita ti kayo nga agbunga iti makan, ibilangyo a saan a nadalus ti bunga iti umuna a tallo a tawen. Diyo kanen dagiti bunga bayat iti dayta a tiempo."
Leviticus,19,24,"Iti maikapat a tawen, maidaton dagiti amin a bunga a mangipakita iti panagyamanyo kaniak, ni Yahweh."
Leviticus,19,25,"Ngem iti maikalima a tawen, mabalinyo a kanen ti bunga dagiti kayoyo tapno ad-adunto ti bungada nga agpaay kadakayo. Siak ni Yahweh a Diosyo."
Leviticus,19,26,“Dikay agsida iti karne nga adda pay laeng darana. Diyo aramiden ti uray ania a kita ti panaganito.
Leviticus,19,27,Diyo pukisan ti sikigan ti uloyo; diyo putdan ti barbasyo.
Leviticus,19,28,Diyo markaan wenno sugaten ti bagiyo a mangipakita iti panangdung-awyo iti natay. Siak ni Yahweh.
Leviticus,19,29,"“Diyo ibabain dagiti annakyo a babbai iti panamagbalinyo kadakuada a balangkantis iti templo. Ngamin, daytoyto ti pakaigapuan ti panagrukbabyo kadagiti didiosen ket agsaknapto ti immoralidad iti daga."
Leviticus,19,30,Ngilinenyo ti Aldaw a Panaginana ket raemenyo ti lugar a pagdaydayawan kaniak dagiti tattao. Siak ni Yahweh.
Leviticus,19,31,“Dikay mapan makiuman kadagiti agan-anito wenno espiritista tapno saankayo a maibilang a narugit. Siak ni Yahweh a Diosyo.
Leviticus,19,32,“Ipakitayo ti panagraemyo kadagiti lallakay ken babbaket. Respetarenyo ida ket agbutengkayo iti Dios. Siak ni Yahweh.
Leviticus,19,33,“Diyo idadanes dagiti ganggannaet nga agnaed iti dagayo.
Leviticus,19,34,"Ibilangyo ida nga Israelita a kas kadakayo, ket ayatenyo ida a kas iti panagayatyo iti bagiyo. Laglagipenyo a ganggannaetkayo met idi idiay Egipto. Siak ni Yahweh a Diosyo."
Leviticus,19,35,"“Dikay agsaur babaen iti panangusaryo iti saan a husto a pagrukod, pagtimbang ken pagsukat."
Leviticus,19,36,"Aramatenyo ti husto a pagrukod, husto a pagtimbangan, ken husto a pagsukatan. Siak ni Yahweh a Diosyo a nangiruar kadakay idiay Egipto."
Leviticus,19,37,Tungpalenyo dagiti amin a linteg ken bilinko. Siak ni Yahweh.”
Leviticus,20,1,Kinuna ni Yahweh ken ni Moises
Leviticus,20,2,"nga ibagana daytoy kadagiti Israelita, “Mapapatay ti siasinoman nga Israelita wenno ganggannaet a makipagnaed kadakayo a mangted iti anakna ken ni didiosen a Moloc; ti sangkagimongan ti mangbato kenkuana."
Leviticus,20,3,"Busorek ti mangted iti anakna ken ni didiosen a Moloc ket laksidek kadagiti tattaok; gapu iti inaramidna, tinulawanna ti nasagradoan a toldak ken imbabainna ti nasantoan a naganko."
Leviticus,20,4,"Ngem no di ikaso ti sangkagimongan ti inaramid dayta a tao ket dida papatayen,"
Leviticus,20,5,siak a mismo ti mangbusor kenkuana ken iti entero a familiana ken amin a kumanunong kenkuana a nangtallikud kaniak ken nagrukbab ken ni didiosen a Moloc. Diakon ibilang ida a tattaok.
Leviticus,20,6,"“Ti siasinoman a mapan kadagiti agan-anito wenno espiritista, diakton ibilang a maysa kadagiti tattaok."
Leviticus,20,7,Ipaayyo ti biagyo kaniak tapno agbalinkayo a nasantoan ta siak ni Yahweh a Diosyo.
Leviticus,20,8,Tungpalenyo dagiti paglintegak agsipud ta siak ni Yahweh ket siak ti mangpasanto kadakayo.”
Leviticus,20,9,“Mapapatay ti siasinoman a mangilunod iti ama wenno inana. Isu ti akimbasol iti ipapatayna.
Leviticus,20,10,"“Mapapatay ti lalaki a mangkaidda iti asawa ti padana nga Israelita, mapapatay pay ti babai."
Leviticus,20,11,"No kaiddaen ti maysa a lalaki ti asawa ni amana, ibabainna ni amana, ket agpada a mapapatay ti lalaki ken ti babai, isuda met laeng ti akimbasol iti bukodda nga ipapatay."
Leviticus,20,12,"No kaiddaen ti maysa a lalaki ti manugangna, agpadada a mapapatay ta maisalungasing iti linteg; isuda met laeng ti akimbasol iti bukodda nga ipapatay."
Leviticus,20,13,"No kaiddaen ti maysa a lalaki ti padana a lalaki, agpadada a mapapatay ta nakarimrimon ti inaramidda, isuda met laeng ti akimbasol iti bukodda nga ipapatayda."
Leviticus,20,14,"No asawaen ti maysa a lalaki ti maysa a babai ken ti ina daytoy a babai, mapuoranda a tallo tapno awanen ti kasta a nakababain nga aramid iti sidongyo."
Leviticus,20,15,"No kaiddaen ti maysa a lalaki ti maysa nga animal, mapapatayda a dua."
Leviticus,20,16,"Kasta met ti mapasamak no kaiddaen ti babai ti maysa nga animal—agpadada a mapapatay, isuda met laeng ti akimbasol iti bukodda nga ipapatayda."
Leviticus,20,17,"“No asawaen ti maysa a lalaki ti kabsatna a babai wenno ti kabsatna iti ama wenno ina, maibabainda iti sangoanan dagiti tattao ket mapapanawda iti ili. Kinaiddana ti kabsatna a babai ket masapul a sagabaenna ti dusa ti basolna."
Leviticus,20,18,"No kaiddaen ti maysa a lalaki ti maysa a babai a madama nga agregla, agpadada a mapagtalaw iti ili agsipud ta sinalungasingda ti alagaden ti seremonia ti kinarugit."
Leviticus,20,19,"“No kaiddaen ti maysa a lalaki ti ikitna, masapul a sagabaenda ti dusa ti kinadakesda ken panangsalungasingda iti linteg."
Leviticus,20,20,"No kaiddaen ti maysa a lalaki ti asawa ti ulitegna, ibabainna ti ulitegna. Sagabaendanto ti dusa, ket awanto kadakuada ti maaddaan iti anak."
Leviticus,20,21,"No asawaen ti maysa a lalaki ti ipagna, matayda nga awanan iti anak. Narugit ti inaramidna ket imbabainna ti kabsatna."
Leviticus,20,22,“Tungpalenyo dagiti amin a linteg ken bilinko tapno dinakay paksiaten ti daga a pangipanak kadakayo.
Leviticus,20,23,Diyo tuladen ti ugali dagiti agnaed sadiay. Pagtalawek dagita a tattao tapno makastrekkayo iti daga. Pinagpungtotdak gapu kadagiti dakes nga aramidda.
Leviticus,20,24,"Ngem inkarik a tagikuaenyo daytoy nabaknang ken nadam-eg a daga, ket siak ti mangted iti daytoy a daga kadakayo. Siak ni Yahweh a Diosyo, ket pinilikayo kadagiti sabali a pagilian."
Leviticus,20,25,"Ngarud, masapul nga ammoyo a bigbigen no ania dagiti animal ken tumatayab a maibilang a nadalus ken dagiti maibilang a narugit. Dikay agsida iti karne dagiti animal wenno tumatayab a maibilang a saan a nadalus. Imbilangko ida a narugit, ket agbalinkayo a narugit no sidaenyo ti karneda."
Leviticus,20,26,"Agbiagkayo a nasantoan ket siak laeng ti pagpaayanyo, ta siak ni Yahweh ket nasantoanak. Pinilikayo kadagiti sabali a tattao tapno siak laeng ti pagpaayanyo."
Leviticus,20,27,"“Siasinoman nga agan-anito wenno makiuman kadagiti espiritu dagiti natay, babai man wenno lalaki, batoenyo agingga a matay, isu met laeng ti akimbasol iti bukodda nga ipapatay.”"
Leviticus,21,1,"Kinuna ni Yahweh ken ni Moises nga ibagana daytoy kadagiti papadi nga annak ni Aaron, “Saan a tulawan ti padi ti bagina babaen iti pannakipartisiparna iti seremonia ti pumpon,"
Leviticus,21,2,"malaksid no asideg a kabagianna ti natay: ina wenno amana, anak, kabsat a lalaki"
Leviticus,21,3,wenno di naasawaan a kabsatna a babai a makipagnaed iti balayna.
Leviticus,21,4,Saanna a tulawan ti bagina iti ipapatay ti siasinoman a kabagianna iti matrimonio.
Leviticus,21,5,"“Maiparit a pultakan ti padi ti ulona wenno putdan ti barbasna, wenno sugaten ti bagina a mangipakita iti panagladingitna iti natay."
Leviticus,21,6,"Masapul a nasantoan ti padi ket dina ibabain ti naganko. Agidatag kadagiti daton a mapuoran, ket masapul nga agbalin a nasantoan."
Leviticus,21,7,Saan a mapalubosan a mangasawa iti balangkantis a babai wenno iti saan a birhen wenno iti naisina a babai agsipud ta nasantoan ti padi.
Leviticus,21,8,"Masapul nga ibilang dagiti tattao a nasantoan ti padi, agsipud ta agidatag kaniak kadagiti daton a mapuoran. Siak ni Yahweh. Nasantoanak, ket pasantoek dagiti tattaok."
Leviticus,21,9,"No agbalin a balangkantis ti anak ti padi, ibabainna ti amana. Masapul a mapuoran agingga a matay."
Leviticus,21,10,"“No ti Nangato a Padi a nabukbokan ti ulona iti lana ket nakonsagrar nga agaruat kadagiti sagrado a kawes dagiti papadi, saanna a baybay-an a wakray ti buokna wenno ray-aben ti pagan-anayna a mangipakita ti panagladingitna."
Leviticus,21,11,"Naidaton nga agserbi kaniak ket masapul a pagtalinaedenna ti bagina a nadalus ken dina tulawan ti nasagradoan a Tolda babaen iti panangpanawna ket sumrek iti balay nga ayan ti bangkay, uray no bangkay ti ama wenno inana."
Leviticus,21,12,"Naidaton nga agserbi kaniak ket masapul a pagtalinaedenna ti bagina a nadalus ken dina tulawan ti nasagradoan a Tolda babaen iti panangpanawna ket sumrek iti balay nga ayan ti bangkay, uray no bangkay ti ama wenno inana."
Leviticus,21,13,Masapul a balasang a dipay natulawan ti asawaenna
Leviticus,21,14,a saan ketdi a balo wenno nakisina iti asawana wenno nagbalangkantis. Masapul a katribuanna ti asawaenna.
Leviticus,21,15,"Ta no saan, maibilang a narugit dagiti annakna a rumbeng koma a nasantoan. Siak ni Yahweh a nangilasin kenkuana nga agserbi a Kangatoan a Padi.”"
Leviticus,21,16,Imbilin ni Yahweh ken ni Moises
Leviticus,21,17,"nga ibagana daytoy ken ni Aaron, “Saan a mabalin ti siasinoman a kaputotam nga adda depekto ti bagina a mangidatag kaniak iti daton a mapuoran. Agpaay daytoy nga alagaden iti amin a tiempo iti masakbayan."
Leviticus,21,18,"Maiparit nga agidaton dagitoy a tattao nga adda depekto ti bagina: bulsek, pilay, nadadael ti forma ti bagina wenno adda kurang ti bagina;"
Leviticus,21,19,paralitiko ti ima wenno sakana;
Leviticus,21,20,kubbo wenno pandek; adda depekto ti matana wenno addaan iti sakit ti kudil; ken nakapon.
Leviticus,21,21,Awan ti kaputotan ni Aaron a padi nga adda depekto ti bagina ti mapalubosan a mangidatag kaniak iti daton a mapuoran.
Leviticus,21,22,"Mabalin ti kasta a tao ti mangan iti taraon a naidaton kaniak, ti nasantoan a daton a mapuoran ken ti kasasantoan a daton,"
Leviticus,21,23,"ngem gapu ta adda depekto ti bagina, saan a mapalubosan nga umasideg iti nasagradoan a kurtina wenno mapan iti altar. Saanna a tulawan dagitoy nasantoan a banag gapu ta siak ni Yahweh a mamagbalin kadagitoy a nasantoan.”"
Leviticus,21,24,Dagitoy ngarud ti imbaga ni Moises ken ni Aaron ken dagiti annakna ken amin nga Israelita.
Leviticus,22,1,Kinuna ni Yahweh ken ni Moises
Leviticus,22,2,"nga ibagana daytoy ken ni Aaron ken dagiti annakna, “Diyo ibabain ti nasantoan a naganko, isu a masapul a raemenyo dagiti nasagradoan a daton nga idatag kaniak dagiti Israelita. Siak ni Yahweh."
Leviticus,22,3,"No adda kaputotanyo a maibilang a narugit nga umasideg kadagiti nasagradoan a daton nga idatag kaniak dagiti Israelita, saanton a mapalubosan nga agserbi iti altar. Alagaden daytoy iti amin a tiempo iti masakbayan. Siak ni Yahweh."
Leviticus,22,4,"“Saan a mapalubosan a mangan kadagiti nasagradoan a daton ti siasinoman a kaputotan ni Aaron no addaan iti kukutel wenno adda agruar iti mabagbagina. Makapangan laeng kadagiti nasagradoan a daton no umimbag ket maibilang a nadalus. Maibilang a narugit ti padi a makasagid iti aniaman a maibilang a narugit iti panangsagidna iti bangkay wenno iti tao nga agparuar iti kissit,"
Leviticus,22,5,wenno nakasagid iti animal wenno tao a maibilang a narugit.
Leviticus,22,6,Narugit agingga iti sardam ti siasinoman a padi a maibilang a narugit. Sa la mapalubosan a mangan kadagiti nasagradoan a daton no makadigos.
Leviticus,22,7,"Maibilangen a nadalus no limneken ti init, ket mabalinnan ti mangan kadagiti nasagradoan a daton gapu ta para kenkuana dagitoy."
Leviticus,22,8,"Saan a mapalubosan a mangan iti karne ti animal a natay wenno pinatay ti narungsot nga animal. No aramidenna ti kasta, agbalin a maibilang a narugit. Siak ni Yahweh."
Leviticus,22,9,“Masapul nga annuroten dagiti amin a papadi dagiti alagaden nga intuyangko. Ta no saan makabasolda ket matayda gapu ta sinalungasingda dagiti nasagradoan nga alagaden. Siak ni Yahweh a mangpasanto kadakuada.
Leviticus,22,10,“Dagiti laeng kameng ti familia ti padi ti mabalin a mangan kadagiti nasagradoan a daton. Awanen ti sabali a mangan—uray pay ti makipagnaed iti padi wenno ti pagtartrabahoenna.
Leviticus,22,11,"Ngem mabalin a mangan ti tagabuna, ginatangna man iti bukodna a kuarta wenno nayanak iti balayna."
Leviticus,22,12,"No makiasawa ti anak ti padi iti saan a padi, saan a mapalubosan a mangan kadagiti nasagradoan a daton."
Leviticus,22,13,"Ngem no mabalo wenno isina ti asawana ken awan annakna ket agsubli iti sidong ni amana, mabalinna ti mangan iti taraon nga awaten ni amana. Dagiti laeng kameng ti familia ti padi ti mapalubosan a mangan iti nasagradoan a daton."
Leviticus,22,14,"“No mailaw-an ti saan a kameng ti familia ti padi ti mangan iti aniaman a nasagradoan a daton, masapul a sukatanna ti naan-anay a gatad ti taraon sana nayonan iti apagkalima ket itedna iti padi."
Leviticus,22,15,"Tapno saan a matulawan dagiti nasagradoan a daton, masapul a saan nga ipalubos dagiti papadi a mangan dagiti tattao a saan a rumbeng a mangan kadagitoy a daton. Daytoy ti pakaigapuan ti panagbasol ken pannakadusa dayta a tao. Siak ti Apo a mangpasanto kadagiti daton.”"
Leviticus,22,16,"Tapno saan a matulawan dagiti nasagradoan a daton, masapul a saan nga ipalubos dagiti papadi a mangan dagiti tattao a saan a rumbeng a mangan kadagitoy a daton. Daytoy ti pakaigapuan ti panagbasol ken pannakadusa dayta a tao. Siak ti Apo a mangpasanto kadagiti daton.”"
Leviticus,22,17,Binilin ni Yahweh ni Moises
Leviticus,22,18,"nga itedna ken ni Aaron, kadagiti annakna ken kadagiti amin nga Israelita dagitoy nga alagaden. No mangidatag ti siasinoman nga Israelita wenno ganggannaet a makipagnaed iti Israel iti daton a mapuoran, daton man a pagtungpal iti kari wenno daton nga agtaud iti nakemna, masapul nga awan ti depekto ti animal nga idatagna."
Leviticus,22,19,"Tapno maawat, masapul a kalakian nga awan ti depektona."
Leviticus,22,20,Saan nga awaten ti Apo ti animal nga adda depektona nga idatagyo.
Leviticus,22,21,"No mangidatag ti siasinoman a tao iti daton a pakikappia iti Apo , daton man a pagtungpal iti kari wenno daton nga agtaud iti nakemna, masapul nga awan pakapilawan ti animal tapno maawat."
Leviticus,22,22,Diyo idatag iti Apo ti animal a bulsek wenno pilay wenno puted ti sakana wenno aggaddil wenno agkurad wenno aggudgod. Diyo idatag ti kasta nga animal a daton a mapuoran iti altar.
Leviticus,22,23,"Kas daton nga agtaud iti bukodyo a nakem, mabalinyo nga idatag ti animal a saan a nasayaat ti panagdakkelna, ngem saan a maawat a daton a pagtungpal iti kari."
Leviticus,22,24,"Diyo idatag iti Apo ti uray ania nga animal a napis-it, napisi, nadunor wenno naikkat ti lategna. Saan a maipalubos daytoy iti dagayo."
Leviticus,22,25,Diyo idatag a daton a makan ti aniaman nga animal a naggapu iti ganggannaet. Maibilang nga adda depektona ti kasta nga animal ket saanda a maawat.
Leviticus,22,26,"No mayanak ti urbon a baka, karnero wenno kalding, masapul a saan a mayadayo iti inana iti las-ud ti pito nga aldaw, ngem kalpasan dayta a tiempo, mabalinen nga idatag a daton a mapuoran."
Leviticus,22,27,"No mayanak ti urbon a baka, karnero wenno kalding, masapul a saan a mayadayo iti inana iti las-ud ti pito nga aldaw, ngem kalpasan dayta a tiempo, mabalinen nga idatag a daton a mapuoran."
Leviticus,22,28,"Diyo paggiddanen nga idaton ti baka ken ti urbonna, wenno karnero ken ti urbonna, wenno ti kalding ken ti urbonna."
Leviticus,22,29,"No mangidatagkay iti daton a pagyaman iti Apo , surotenyo dagiti alagaden tapno awatennakayo ti Apo ."
Leviticus,22,30,Kanenyo ti daton iti dayta met la nga aldaw ket awan ti ipabigatyo.
Leviticus,22,31,"Kinuna ni Yahweh, “Tungpalenyo dagiti bilinko. Siak ni Yahweh."
Leviticus,22,32,Diyo tulawan ti nasantoan a naganko. Masapul a bigbigen dagiti amin nga Israelita a nasantoanak. Siak ni Yahweh a mangpasanto kadakayo.
Leviticus,22,33,Inruarkay idiay Egipto tapno siak ti Diosyo. Siak ni Yahweh.”
Leviticus,23,1,Inted ni Yahweh ken ni Moises
Leviticus,23,2,dagitoy nga alagaden maipapan kadagiti nasantoan a fiesta a panaguummong dagiti Israelita tapno agdaydayawda.
Leviticus,23,3,Innem nga aldaw nga agtrabahokayo ngem laglagipenyo nga iti maikapito ket Aldaw a Panaginana. Dikay agtrabaho iti dayta nga aldaw ngem aguummongkayo nga agdaydayaw. Kukua ti Apo ti Aldaw a Panaginana uray sadino ti pagnaedanyo.
Leviticus,23,4,Ipakaammoyo dagitoy sumaganad a fiesta tapno mangilinda iti naituding a tiempo.
Leviticus,23,5,Mangrugi a marambakan ti Fiesta ti Paskua a pammadayaw iti Apo iti ilelennek ti init iti maika-14 nga aldaw iti umuna a bulan.
Leviticus,23,6,"Iti maika-15 nga aldaw, mangrugi met ti Fiesta ti Tinapay nga Awan Lebadurana ket pito nga aldaw a masapul a dikay mangan iti nalebaduraan a tinapay."
Leviticus,23,7,"Iti umuna nga aldaw, masapul nga aguummongkayo nga agdaydayaw ket dikay agtrabaho."
Leviticus,23,8,"Pito nga aldaw nga idatagyo dagiti daton a mapuoran iti Apo . Iti maikapito nga aldaw, aguummongkayo manen nga agdaydayaw ket dikay agtrabaho."
Leviticus,23,9,"Inton dumtengkayo iti daga nga ited ti Apo kadakayo ket agapitkayo, ipanyo ti umuna a binettek iti padi."
Leviticus,23,10,"Inton dumtengkayo iti daga nga ited ti Apo kadakayo ket agapitkayo, ipanyo ti umuna a binettek iti padi."
Leviticus,23,11,Agpaay daytoy a naisangsangayan a daton iti Apo tapno maawatkayo ket idatag ti padi iti sumaruno nga aldaw kalpasan ti Aldaw a Panaginana.
Leviticus,23,12,"Iti aldaw a panangidatagyo iti daton a trigo, mangidatonkayo met iti urbon ti karnero a daton a mapuoran. Kalakian daytoy, maysa ti tawenna ken awan depektona."
Leviticus,23,13,Pakuyoganyo iti dua a kilo nga arina a nagamay iti lana ti olibo a daton a naayamuom iti Apo . Pakuyoganyo met iti maysa a litro nga arak.
Leviticus,23,14,"Dikay mangan iti kaan-ani a trigo, naata man, iniruban wenno naaramid a tinapay no diyo pay naidaton iti Dios. Annuroten dagiti amin a kaputotanyo daytoy nga alagaden iti amin a tiempo iti masakbayan."
Leviticus,23,15,Palabsenyo ti pito a lawas manipud iti aldaw kalpasan ti Aldaw a Panaginana sayo idatag ti binettek a trigo a kas datonyo iti Apo .
Leviticus,23,16,"Iti maika-50 nga aldaw, ti aldaw kalpasan ti maikapito nga Aldaw a Panaginana, idatagyo iti Apo ti sabali a baro a daton a makan."
Leviticus,23,17,Mangyeg ti tunggal familia iti dua a tinapay nga idatonda iti Apo a kas naisangsangayan a sagut. Maaramid ti tunggal tinapay iti dua a kilo ti arina nga adda lebadurana ket maidatag iti Apo a kas daton a nagtaud iti umuna nga apit a trigo.
Leviticus,23,18,"Malaksid iti tinapay, mangidatag pay ti entero a gimong iti pito nga urbon ti karnero nga agtawen iti maysa, maysa a toro a baka ken dua a kalding nga awan ti depektona. Maidatagda a daton a mapuoran iti Apo , agraman ti daton a makan ken ti daton a mainum. Nabanglo daytoy a daton iti Apo ."
Leviticus,23,19,Mangidatagkayo met iti kalakian a kalding a daton gapu iti basol ken dua a kalakian nga urbon ti karnero a maysa ti tawenna a daton a pakikappia.
Leviticus,23,20,Idaton ti padi ti tinapay agraman dagiti dua a karnero a naisangsangayan a sagut iti Apo para kadagiti papadi. Nasantoan dagitoy a daton.
Leviticus,23,21,"Iti dayta nga aldaw, dikay agtrabaho no di ket aguummongkayo nga agdaydayaw. Masapul nga annuroten a kankanayon dagiti kaputotanyo daytoy nga alagaden iti sadinoman a lugar a pagnaedanda."
Leviticus,23,22,"Inton aganikayo, diyo gapasen dagiti adda iti igid dagiti talonyo wenno anien dagiti dawa a nalabsanyo; ibatiyo nga agpaay kadagiti napanglaw ken ganggannaet. Ti Apo ti Diosyo."
Leviticus,23,23,"Iti umuna nga aldaw iti maikapito a bulan, ngilinenyo ti naisangsangayan nga aldaw a panaginana ket aguummongkayo nga agdaydayaw inton aguni dagiti trumpeta."
Leviticus,23,24,"Iti umuna nga aldaw iti maikapito a bulan, ngilinenyo ti naisangsangayan nga aldaw a panaginana ket aguummongkayo nga agdaydayaw inton aguni dagiti trumpeta."
Leviticus,23,25,Dikay agtrabaho iti uray ania ket mangidatagkayo iti daton a mapuoran iti Apo .
Leviticus,23,26,"Iti maika-10 nga aldaw iti maikapito a bulan, maaramid ti tinawen a seremonia a mangikkat kadagiti basol dagiti tattao. Iti dayta nga aldaw, dikay mangan iti uray ania; aguummongkayo nga agdaydayaw ket mangidatagkayo iti daton a mapuoran iti Apo ."
Leviticus,23,27,"Iti maika-10 nga aldaw iti maikapito a bulan, maaramid ti tinawen a seremonia a mangikkat kadagiti basol dagiti tattao. Iti dayta nga aldaw, dikay mangan iti uray ania; aguummongkayo nga agdaydayaw ket mangidatagkayo iti daton a mapuoran iti Apo ."
Leviticus,23,28,Dikay agtrabaho gapu ta dayta nga aldaw ti panangaramid iti seremonia a panangikkat iti basol.
Leviticus,23,29,Saan a maibilang a kas maysa kadagiti tattao ti Dios ti mangan iti aniaman iti dayta nga aldaw.
Leviticus,23,30,"Ket no adda agtrabaho iti dayta nga aldaw, ti Apo a mismo ti mangpatay kenkuana."
Leviticus,23,31,Agpaay daytoy nga alagaden kadagiti amin a kaputotanyo uray sadino ti pagnaedanda.
Leviticus,23,32,"Manipud iti ilelennek ti init iti maikasiam nga aldaw iti bulan agingga iti ilelennek iti maika-10 nga aldaw, ngilinenyo daytoy a naisangsangayan nga aldaw ti panaginana ket dikay mangan iti uray ania."
Leviticus,23,33,Mangrugi ti Fiesta dagiti Abong-abong iti maika-15 nga aldaw iti maikapito a bulan. Agpaut daytoy iti pito nga aldaw.
Leviticus,23,34,Mangrugi ti Fiesta dagiti Abong-abong iti maika-15 nga aldaw iti maikapito a bulan. Agpaut daytoy iti pito nga aldaw.
Leviticus,23,35,"Iti umuna nga aldaw, aguummongkayo nga agdaydayaw ket dikay agtrabaho iti uray ania."
Leviticus,23,36,"Iti las-ud ti pito nga aldaw, inaldaw a mangidatagkayo iti daton a mapuoran. Iti maikawalo nga aldaw, aguummongkayo manen nga agdaydayaw ket mangidatagkay iti daton a mapuoran. Aldaw daytoy ti panagdaydayaw ket dikay agtrabaho iti uray ania. ("
Leviticus,23,37,"Dagitoy dagiti fiesta nga intuding ti Apo a panaguummongyo. Kadagita nga aldaw, agidatagkayo kadagiti daton a makan, daton a mapuoran, daton a trigo, daton nga arak ken sakrifisio kas naituding iti inaldaw."
Leviticus,23,38,"Ngilinenyo dagitoy a fiesta a mainayon iti gagangay nga aldaw a Panaginana. Mainayon met dagitoy a daton kadagiti sigud nga isagsagutyo, dagiti datonyo a pagtungpal iti kari, ken dagiti daton nga agtaud iti nakemyo nga ited iti Apo .)"
Leviticus,23,39,"Inton nalpasen ti panagapityo, pito nga aldaw a rambakanyo daytoy a fiesta a mangrugi iti maika-15 nga aldaw iti maikapito a bulan. Naisangsangayan nga aldaw a panaginana ti umuna ken maikawalo nga aldaw."
Leviticus,23,40,"Iti dayta nga aldaw, mangalakayo kadagiti kasayaatan a bunga dagiti kayo, kadagiti sanga ti palma ken narukbos a kayo ket rambakanyo ti fiesta a pammadayaw iti Apo a Diosyo."
Leviticus,23,41,Pito nga aldaw nga agrambakkayo. Masapul a kankanayon nga annuroten dagiti kaputotanyo daytoy nga alagaden.
Leviticus,23,42,Pitonto nga aldaw nga agnaed dagiti Israelita kadagiti abong-abong
Leviticus,23,43,tapno maammoan dagiti kaputotanyo a nagnaed dagiti Israelita kadagiti nanumo nga abong-abong idi inruar ida ti Apo idiay Egipto. Isu ti Apo a Diosyo.
Leviticus,23,44,Kastoy ti pannangted ni Moises kadagiti Israelita kadagiti alagaden iti pannakangilin dagiti fiesta a pammadayaw ken ni Yahweh.
Leviticus,24,1,Imbaga ni Yahweh ken ni Moises
Leviticus,24,2,"a bilinenna dagiti Israelita a mangalada iti kasayaatan a lana ti olibo para kadagiti pagsilawan iti Tolda, tapno adda silaw a kanayon a sigagangat sadiay."
Leviticus,24,3,Rinabii a gangtan ida ni Aaron ket pagpatpatnagenna a sigagangat iti imatang ti Apo iti ruar ti kurtina iti sangoanan ti Lakasa ti Tulag nga adda iti Kasasantoan a Lugar. Maannurot daytoy nga alagaden iti agnanayon.
Leviticus,24,4,Aywanan ni Aaron dagiti pagsilawan iti kandelero a puro a balitok tapno agtalinaedda a sigagangat iti imatang ti Apo .
Leviticus,24,5,Mangalakayo iti 12 a kilo nga arina ket manglutokayo iti sangapulo ket dua a tinapay.
Leviticus,24,6,Maurnos dagitoy iti dua nga intar—innem a tinapay iti tunggal intar—iti rabaw ti lamisaan a nakalupkopan iti puro a balitok iti imatang ti Apo .
Leviticus,24,7,"Iti tunggal intar, mangikabilkayo iti puro nga insenso a nayon ti tinapay a kas daton a mapuoran a panglagip iti Apo ."
Leviticus,24,8,Masapul a maikabil a kankanayon ti tinapay iti imatang ti Apo iti tunggal Aldaw a Panaginana. Agnanayon daytoy nga alagaden ti Israel.
Leviticus,24,9,Kukua ni Aaron ken dagiti kaputotanna ti tinapay. Masapul a kanenda daytoy iti nasantoan a lugar agsipud ta nasantoan unay daytoy a paset ti daton a naidatag iti Apo nga agpaay kadagiti papadi.
Leviticus,24,10,"Adda maysa a lalaki nga Egipcio ti amana ken Israelita ti inana. Selomit ti nagan ti inana nga anak ni Dibri iti tribu ti Dan. Simrek ti lalaki iti kampo ket nakiriri iti maysa nga Israelita. Bayat ti panagririda, inlunodna ni Yahweh; iti kasta, indatagda ken ni Moises."
Leviticus,24,11,"Adda maysa a lalaki nga Egipcio ti amana ken Israelita ti inana. Selomit ti nagan ti inana nga anak ni Dibri iti tribu ti Dan. Simrek ti lalaki iti kampo ket nakiriri iti maysa nga Israelita. Bayat ti panagririda, inlunodna ni Yahweh; iti kasta, indatagda ken ni Moises."
Leviticus,24,12,Pinaguardiaan ni Moises ket inurayda ti pangngeddeng ni Yahweh no ania ti maaramid kenkuana.
Leviticus,24,13,"Kinuna ni Yahweh ken ni Moises,"
Leviticus,24,14,"“Iruaryo dayta a lalaki iti kampo. Amin a nakangngeg iti panangilunodna ipatayda ti imada iti ulona ket kalpasanna, batoen ti entero a gimong agingga a matay."
Leviticus,24,15,"Ibagam kadagiti Israelita a no adda mangilunod iti Dios, masapul a sagabaenna ti dusa"
Leviticus,24,16,"ket mapapatay. Siasinoman a mangilunod ken ni Yahweh, Israelita man wenno ganggannaet, masapul a batoen ti entero a gimong agingga a matay."
Leviticus,24,17,“Mapapatay ti siasinoman a pumatay iti padana a tao.
Leviticus,24,18,"Ti siasinoman a mangpatay iti animal a kukua ti sabali a tao, masapul a suktanna ti pinatayna. Ta no biag ti inutangmo, biag met ti pagbayadmo."
Leviticus,24,19,"“No dangran ti maysa a tao ti padana a tao, lak-amenna met laeng ti kas iti inaramidna."
Leviticus,24,20,"No nangtukkol iti tulang, masapul a matukkol met ti maysa kadagiti tulangna. No bulsekenna ti maysa a mata, masapul a mabulsek met ti maysa kadagiti matana; no mangpusi iti maysa a ngipen, masapul a mapusi met ti maysa a ngipenna. No ania ti inaramidna iti padana a tao, kasta met ti maaramid kenkuana."
Leviticus,24,21,"Siasinoman a mangpatay iti animal, suktanna dayta nga animal ngem ti siasinoman a mangpatay iti tao, masapul a mapapatay."
Leviticus,24,22,"Agpaay daytoy a paglintegan kadakayo nga Israelita ken kadagiti ganggannaet a makipagnaed kadakayo, gapu ta siak ni Yahweh a Diosyo.”"
Leviticus,24,23,"Idi imbaga daytoy ni Moises kadagiti Israelita, inruarda ti lalaki iti kampo sada binato agingga a natay. Kastoy ti panangtungpal dagiti Israelita iti bilin ni Yahweh ken ni Moises."
Leviticus,25,1,Imbilin ni Yahweh ken ni Moises idiay Bantay Sinai
Leviticus,25,2,"nga itedna dagitoy nga alagaden kadagiti Israelita. Inton addakayon iti daga nga ited ti Apo kadakayo, diyo mulaan dagiti talonyo tunggal maikapito a tawen a kas pammadayawyo iti Apo ."
Leviticus,25,3,"Innem a tawen a mulaanyo dagiti talonyo, arbasanyo dagiti ubasyo ken agapitkayo."
Leviticus,25,4,"Ngem iti maikapito a tawen, paginanaenyo ti daga. Daytoy ti tawen a maidaton iti Apo . Dikay agmula wenno agarbas."
Leviticus,25,5,Diyo met apiten ti bunga dagiti nagtubo a mula iti talonyo ken ti bunga ti saan a naarbasan a kaubasanyo; daytoy ti tawen a panaginana ti daga.
Leviticus,25,6,"Nupay saan a namulaan ti daga iti dayta a tawen, addanto latta taraonyo, dagiti tagabuyo, dagiti tangtangdananyo nga agtrabaho, dagiti ganggannaet nga agnaed kadakayo,"
Leviticus,25,7,dagiti tarakenyo ken dagiti atap nga animal iti talonyo. Mabalin a kanen ti amin a maapit iti dayta a daga.
Leviticus,25,8,Bumilangkayo iti mamimpito a sagpipito a tawen nga agdagup iti 49 a tawen.
Leviticus,25,9,"Iti maika-10 nga aldaw iti maikapito a bulan, iti Aldaw a Pannakapakawan ti Basol, mangibaonkayo iti mangpuyot iti trumpeta iti entero a pagilian."
Leviticus,25,10,"Kastoy ti panangngilinmo iti maika-50 a tawen ket ipakaammoyo ti pannakawayawaya dagiti amin nga agnaed iti daga. Iti daytoy a tawen, masapul a maisubli kadagiti sigud nga akinkukua wenno kadagiti kaputotanna ti amin a sanikua a nailako. No adda nailako a kas tagabu, masapul nga agsubli iti familiana."
Leviticus,25,11,Diyo mulaan dagiti talonyo wenno apiten dagiti dawa dagiti sagibo wenno burasen dagiti ubas kadagiti saan a naarbasan a kaubasan.
Leviticus,25,12,Nasagradoan kadakayo ti entero a tawen; dagiti laeng maapit kadagiti nagtubtubo iti talonyo ti mabalinyo a kanen.
Leviticus,25,13,"Iti daytoy a tawen, maisubli ti amin a nalako a sanikua iti sigud nga akinkukua."
Leviticus,25,14,"Isut' gapuna a no aglakokayo iti daga iti padayo nga Israelita wenno gumatangkayo iti daga kenkuana, dikay agsisinnaur."
Leviticus,25,15,"No kayatmo a gatangen ti daga ti kaarrubam, bilangem ti tawen manipud iti naudi a Tawen ti Panagisubli kadagiti Sanikua."
Leviticus,25,16,"No ad-adu ti tawen, nanginngina ti bayadna ngem no bassit laeng ti bilang ti tawen, nalaklaka gapu ta ti mailako isu ti bilang ti maapit iti dayta a daga."
Leviticus,25,17,"Diyo sauren ti padayo nga Israelita, ngem tungpalenyo a siraraem ti Apo a Diosyo."
Leviticus,25,18,Tungpalenyo ti amin a linteg ken bilin ti Apo tapno natalged ti panagnaedyo iti daga.
Leviticus,25,19,"Nawadwadto ti apit iti daga, saankayto a mabisinan ket natalgedto ti panagbiagyo."
Leviticus,25,20,Ngem nalabit nga addanto agsaludsod no anianto ti kanenyo iti maikapito a tawen idinto ta dikay agmula wenno agapit.
Leviticus,25,21,Bendisionan ti Apo ti daga iti maikanem a tawen tapno adda apitenyo nga umanay iti dua a tawen.
Leviticus,25,22,"Inton agmulakayo iti maikawalo a tawen, addanto pay la matda iti inapityo iti maikanem a tawen ket umanayto ti taraonyo agingga nga apitenyo dagiti immulayo iti dayta a tawen."
Leviticus,25,23,"Saan a mailako ti dagayo a tagikuaen nga agnanayon ti gumatang. Ngamin, saan a dakayo ti akinkukua iti daga no di ti Dios ket mayarigkayo kadagiti ganggannaet a mapalubosan a mangtalon iti daytoy."
Leviticus,25,24,"No mailako ti daga, masapul a mabigbig ti kalintegan ti sigud nga akinkukua a manggatang met laeng dayta a daga."
Leviticus,25,25,"No pumanglaw ti maysa nga Israelita ket kapilitan nga ilakona ti daga, masapul a ti kaasitgan a kabagianna ti mangsaka."
Leviticus,25,26,"No awan ti kabagianna a manggatang, isunto met la ti manggatang inton rumang-ay manen ti panagbiagna."
Leviticus,25,27,"Isublina iti gimmatang ti gatad a kaibatogan ti maapit kadagiti nabati a tawen sakbay ti Tawen ti Panagisubli kadagiti Sanikua; iti kasta, agsubli met laeng kenkuana ti dagana a saanen a nasken a sakaenna."
Leviticus,25,28,"Ngem no awan ti umanay a kuartana a mangsaka iti daga, agtalinaed ti daga iti gimmatang agingga a madanon ti sumaruno a Tawen ti Panagisubli kadagiti Sanikua. Iti dayta a tawen, maisubli ti daga iti sigud nga akinkukua."
Leviticus,25,29,"No ilako ti maysa a tao ti balayna nga adda iti uneg ti siudad a nabakudan, adda kalinteganna a manggatang manen iti las-ud ti makatawen."
Leviticus,25,30,"Ngem no dina gatangen iti las-ud ti makatawen, agnanayonen a kukua ti gimmatang ken dagiti kaputotanna ti balay ket saanen a maisubli ti balay uray pay iti Tawen ti Panagisubli kadagiti Sanikua."
Leviticus,25,31,"Ngem no dagiti balay nga adda kadagiti ili nga awan bakudna ti mailako, maitulad a kas kadagiti talon a mabalin a gatangen ket masapul a maisublida iti Tawen ti Panagisubli kadagiti Sanikua."
Leviticus,25,32,"Nupay kasta, kadagiti siudad dagiti Levita, adda kalintegan dagiti Levita a mangsaka iti uray ania a tiempo iti aniaman a sanikua nga ilakoda."
Leviticus,25,33,"No ilako ti Levita ti balay a nabangon iti uneg ti nabakudan a siudad, no saan a masaka, masapul a maisubli iti Tawen ti Panagisubli kadagiti Sanikua. Ngamin, agnanayon a kukua dagiti Levita dagitoy a balay a tawidda iti ili nga Israel."
Leviticus,25,34,"Ngem saan a mabalin a mailako dagiti pagpastoran iti lawlaw dagiti siudadda, ta sanikuada dagitoy iti agnanayon."
Leviticus,25,35,"No pumanglaw ti padayo nga Israelita nga agnaed iti asidegyo ket dina kabaelan a biagen ti bagina, masapul a tulonganyo a kas iti ganggannaet tapno maituloyna ti agnaed iti asidegyo."
Leviticus,25,36,Diyo paanakan ti uray ania nga ipabulodyo kenkuana; agbutengkayo iti Dios ket ipalubosyo nga agnaed ti padayo nga Israelita iti asidegyo.
Leviticus,25,37,Diyo paanakan ti kuarta nga ipautangyo kenkuana ket diyo pagganansiaan ti taraon nga ilakoyo kenkuana.
Leviticus,25,38,Daytoy ti bilin ti Apo a Diosyo a nangiruar kadakayo idiay Egipto tapno itedna kadakayo ti daga ti Canaan ken tapno agbalin a Diosyo.
Leviticus,25,39,"No pumanglaw ti padayo nga Israelita nga agnaed iti asidegyo ket ilakona kadakayo ti bagina a kas tagabu, diyo pagbalinen a tagabu nga agserbi kadakayo."
Leviticus,25,40,Agnaed iti sidongyo a kas mangmangged ket agserbi agingga iti sumaruno a Tawen ti Panagisubli kadagiti Sanikua.
Leviticus,25,41,"Iti dayta a tawen, wayawayaanyo agraman dagiti annakna tapno agsublida iti nagtaudanda ken iti sanikua dagiti kapuonanda."
Leviticus,25,42,Adipen ti Apo dagiti Israelita ket isu ti nangiruar kadakuada idiay Egipto. Saanda a mailako a kas tagabu.
Leviticus,25,43,Diyo parigaten ida. Agbutengkayo ketdi iti Diosyo.
Leviticus,25,44,"No masapulyo ti tagabu, mabalinyo ti gumatang manipud kadagiti pagilian iti likmutyo."
Leviticus,25,45,Mabalinyo met a gatangen dagiti annak dagiti ganggannaet a makipagnaed kadakayo. Mabalinyo a tagikuaen dagiti kasta nga ubbing a mayanak iti dagayo;
Leviticus,25,46,mabalinyo nga ipatawid ida kadagiti annakyo ket agserbida kadakuada bayat ti panagbiagda. Ngem diyo parigaten ti siasinoman a padayo nga Israelita.
Leviticus,25,47,"No adda bumaknang a ganggannaet nga agnaed iti dagayo, no pumanglaw met ti padayo nga Israelita ket ilakona ti bagina a tagabu iti dayta a ganggannaet wenno iti kameng ti familiana,"
Leviticus,25,48,"kalpasan ti pannakailakona, adda pay laeng kalintegan a magatang manen tapno mawayawayaan. Mabalin a gatangen ti maysa kadagiti kakabsatna wenno ti ulitegna wenno ti kasinsinna wenno ti siasinoman nga asideg a kabagianna. Wenno, no adu ti matgedanna, mabalinna a gatangen met laeng ti pannakawayawayana."
Leviticus,25,49,"kalpasan ti pannakailakona, adda pay laeng kalintegan a magatang manen tapno mawayawayaan. Mabalin a gatangen ti maysa kadagiti kakabsatna wenno ti ulitegna wenno ti kasinsinna wenno ti siasinoman nga asideg a kabagianna. Wenno, no adu ti matgedanna, mabalinna a gatangen met laeng ti pannakawayawayana."
Leviticus,25,50,Makiuman iti gimmatang kenkuana ket bilangenda dagiti tawen manipud pannakailakona agingga iti masungad a Tawen ti Panagisubli kadagiti Sanikua sada ituding ti bayadanna iti pannakawayawayana kas maibatay iti sueldo ti mangmangged.
Leviticus,25,51,Masapul nga isublina ti inggatangna a maksayan segun ti bilang ti nabati a tawen
Leviticus,25,52,Masapul nga isublina ti inggatangna a maksayan segun ti bilang ti nabati a tawen
Leviticus,25,53,a kasla mangmangged a masueldoan iti tinawen. Masapul a saan a parigaten ti apona a kas maysa a tagabu.
Leviticus,25,54,"No saan a mawayawayaan iti aniaman kadagitoy a pamuspusan, masapul a mawayawayaan iti masungad a Tawen ti Panagisubli kadagiti Sanikua, agraman dagiti annakna."
Leviticus,25,55,Saan a mabalin a tagabu iti agnanayon ti maysa nga Israelita agsipud ta adipen ti Apo dagiti tattao ti Israel. Inruarna ida idiay Egipto; isu ti Apo a Diosda.
Leviticus,26,1,"Kinuna ni Yahweh, “Dikay agaramid kadagiti imahen wenno mangipasdek kadagiti estatua, adigi a bato wenno nasukog a bato a pagrukbaban. Siak ni Yahweh a Diosyo."
Leviticus,26,2,Ngilinenyo dagiti fiesta ken raemenyo ti nasagradoan a lugar a pakadaydayawak. Siak ni Yahweh.
Leviticus,26,3,"“No annurotenyo dagiti lintegko ken tungpalenyo dagiti bilinko,"
Leviticus,26,4,pagtudoekto iti umisu a panawen tapno adda maapit iti daga ken agbunga dagiti kayo.
Leviticus,26,5,Nawadwadto ti apityo ket agap-apitkayto pay laeng iti trigo uray no panagburasen iti ubas; agburburaskayto pay laeng iti ubas uray no panagmumulan iti trigo. Addanto amin a taraon a kayatyo a kanen ket natalgedto ti panagbiagyo iti dagayo.
Leviticus,26,6,“Agturayto ti kappia iti daga ket mabalinyonto ti maturog nga awan ti pagbutnganyo. Pukawekto dagiti narungsot nga animal iti daga ket awanton ti gubat sadiay.
Leviticus,26,7,Parmekenyonto dagiti kabusoryo;
Leviticus,26,8,kabaelanto ti lima kadakayo a parmeken ti sangagasut ket ti sangagasut mabalindanto a parmeken ti sangapulo ribu.
Leviticus,26,9,Bendisionankayto ket paraburankayto iti adu nga annak; tungpalekto ti karik iti tulagantayo.
Leviticus,26,10,"Nawadwadto unay ti apityo ket umanayto a taraonyo iti makatawen; wen, adunto pay la ti sobrayo, ket masapul nga ibellengyo ti nabati iti baak nga apit a pempenyo tapno adda pangikabilan iti baro nga apit."
Leviticus,26,11,Makipagnaedakto kadakayo iti Toldak ket pulos a dikayto tallikudan.
Leviticus,26,12,Kaduakayto iti sadinoman a papananyo; siakto ti Diosyo ket dakayto dagiti tattaok.
Leviticus,26,13,"Siak, ni Yahweh a Diosyo, ti nangiruar kadakayo idiay Egipto tapno saankayon a matagabu. Inikkatko ti sangol a nangimameg kadakayo, isu a mabalinyo ti magna nga awan ti kabainyo.”"
Leviticus,26,14,"Kinuna ni Yahweh, “No diyo tungpalen dagiti bilinko,"
Leviticus,26,15,"no diyo ipangag dagiti bilin ken lintegko ket salungasingenyo ti tulagko,"
Leviticus,26,16,kellaatto nga idissuorko dagiti didigra kadakayo—dagiti saan a maagasan a sakit ken gurigor a mamagbulsek kadakayo a pakaigapuan ti main-inut a pannakagudas ti biagyo. Diyonto pakairanudan dagiti immulayo gapu ta kanento dagiti kabusoryo.
Leviticus,26,17,"Busorenkayto tapno parmekendakayto dagiti kabusoryo; iturayandakayto dagiti manggurgura kadakayo. Iti butengyo, agtataraykayto uray no awan mangkamkamat kadakayo."
Leviticus,26,18,"“No iti laksid amin dagitoy ket didak pay la ipangag, mamimpitonto ti kadagsen ti dusa nga ipatayko kadakayo kadagiti basolyo."
Leviticus,26,19,Ikkatekto ti kinatangsityo; awanto ti tudo ket natikag ken natangkento ti dagayo a kas iti landok.
Leviticus,26,20,"Awanto ti serserbi ti pagbambannoganyo, agsipud ta awanto ti maapit kadagiti dagayo ken dinto agbunga dagiti mulayo a kayo."
Leviticus,26,21,"“No itultuloyyo latta ti mangsukir kaniak ket didak ipangag, nayonakto manen iti mamimpito ti dusayo."
Leviticus,26,22,"Bulosakto dagiti narungsot nga animal nga umay kadakayo, ket patayendanto dagiti annakyo ken rangrangkayendanto dagiti animalyo. Bassitto la ti matda kadakayo agingga nga awan matagtagitao kadagiti kalsadayo."
Leviticus,26,23,"“No kalpasan amin dagitoy a dusa ket didak pay la ipangag no di ket itultuloyyo ti mangsukir kaniak,"
Leviticus,26,24,busorenkayto ket mamimpitonto a nadagdagsen ngem ti immuna ti dusa nga ipatayko kadakayo.
Leviticus,26,25,"No salungasingenyo ti tulagantayo, yegkonto ti gubat a pangdusak kadakayo; no agkamangkayo kadagiti siudadyo, mangyegakto kadagiti sakit a di maagasan ket kapilitanto a sumukokayo kadagiti kabusoryo."
Leviticus,26,26,"Kissayakto ti taraonyo agingga a maymaysanto la nga urno ti paglutoan ti sangapulo a babbai iti amin a tinapay nga adda kadakuada; in-inutendanto nga ited ti kanenyo, ngem saankayonto a mabsog."
Leviticus,26,27,"“No iti laksid amin dagitoy, itultuloyyo latta ti mangsukir kaniak ket didak ipangag,"
Leviticus,26,28,bumtakto ti pungtotko kadakayo ket mamimpitonto a nadagdagsen ngem ti immuna nga idissuorko kadakayo a dusa.
Leviticus,26,29,Kasta unayto ti panagbisinyo ket kanenyonto dagiti mismo nga annakyo.
Leviticus,26,30,"Dadaelekto dagiti lugar a pagdaydayawanyo kadagiti turod, rebbaekto dagiti altar a pagpupuoranyo iti insenso ket ipurruakkonto dagiti bangkayyo kadagiti natumba a didiosenyo. Iti kasta unay a gurak,"
Leviticus,26,31,"rebbaekto dagiti siudadyo, dadaelekto dagiti lugar a pagrukrukbabanyo ket diakto awaten dagiti idatonyo."
Leviticus,26,32,Dadaelekto a maminpinsan ti dagayo ket urayto la makigtot dagiti kabusor a makakita iti napasamak. Sakupendanto ti daga.
Leviticus,26,33,Yegkonto ti gubat kadakayo ket iwarawarakayto kadagiti nadumaduma a pagilian. Awanton ti matagtagitao iti dagayo ket aglangalangto dagiti siudadyo.
Leviticus,26,34,"Iti kasta, adunto a tawen nga aginana ti daga; wen, aginananto bayat ti pannakabaludyo iti daga dagiti kabusoryo."
Leviticus,26,35,"Iti kasta, adunto a tawen nga aginana ti daga; wen, aginananto bayat ti pannakabaludyo iti daga dagiti kabusoryo."
Leviticus,26,36,"“Dakayo nga adda iti daga dagiti kabusoryo, natakrotkayto ket agtataraykayo uray karasakas laeng ti bulong a mayang-angin ti mangngegyo. Kasla kamkamatendakayto iti paggugubatan ket mapasagkayto uray no awan ti kabusor iti asidegyo."
Leviticus,26,37,Agdidinnungparkayto uray no awan ti mangkamkamat kadakayo ket diyonto kabaelan a sarangten ti kabusoryo.
Leviticus,26,38,Mataykayto iti daga a nakaibellenganyo ket alun-onennakayto ti daga dagiti kabusoryo.
Leviticus,26,39,"Dakayo a sumagmamano a makalasat iti daga dagiti kabusoryo, main-inutkayto a mapukaw gapu iti basolyo ken gapu iti basol dagidi kapuonanyo."
Leviticus,26,40,“Ngem ipudnonto dagiti kaputotanyo dagiti basbasolda ken dagiti basbasol dagidi kapuonanda a nangsalungasing ken nangbusor kaniak
Leviticus,26,41,"a nakaigapuan ti panangbusorko kadakuada ket imbellengko ida iti daga dagiti kabusorda. Inton agpakumbaba dagiti kaputotanyo ket naikarodan ti dusa ti basolda ken ti panangsukirda,"
Leviticus,26,42,"lagipekto ti tulagko kada Jacob, Isaac ken Abraham ket pabaroekto ti karik nga itedko ti daga kadagiti tattaok."
Leviticus,26,43,Ngem umuna pay a mapapanaw dagiti tattao tapno naan-anay nga aginana ti daga ken masapul nga ikaroda ti naan-anay a dusa iti pananglaksidda kadagiti linteg ken bilinko.
Leviticus,26,44,"Ngem uray no kasta, diakto baybay-an wenno dadaelen a mamimpinsan ida bayat ti kaaddada pay laeng iti daga dagiti kabusorda. Ta no kasta ti mapasamak, mawaswas ti pannakitulagko kadakuada. Siak ni Yahweh a Diosda."
Leviticus,26,45,"Pabaroekto ti tulagko kadagidi kapuonanda idi impakitak ti bilegko kadagiti amin a pagilian babaen iti panangiruarko kadagiti tattaok idiay Egipto tapno siak ni Yahweh, agbalinak a Diosda.”"
Leviticus,26,46,Dagitoy ti amin a linteg ken bilin nga inted ni Yahweh ken ni Moises idiay Bantay Sinai nga annuroten dagiti Israelita.
Leviticus,27,1,Inted ni Yahweh ken ni Moises
Leviticus,27,2,"dagiti sumaganad nga alagaden nga agpaay kadagiti Israelita. No naited ti maysa a tao iti Apo a kas pagtungpal iti naisangsangayan a kari, mabalin a mawayawayaan babaen iti pannakaited dagitoy a gatad a kas bayad,"
Leviticus,27,3,"segun ti naituyang a pagtimbangan: –nataengan a lalaki, agtawen iti duapulo agingga iti innem a pulo: limapulo a bagi ti pirak –nataengan a babai: tallopulo a bagi ti pirak –agtutubo a lalaki, agtawen iti lima agingga iti duapulo: duapulo a bagi ti pirak –agtutubo a babai: sangapulo a bagi ti pirak –maladaga a lalaki, lima a tawen nga agpababa: lima a bagi ti pirak –maladaga a babai: tallo a bagi ti pirak –lakay nga agtawen iti nasursurok ngem innem a pulo: sangapulo ket lima a bagi ti pirak –baket nga agtawen iti nasurok nga innem a pulo: sangapulo a bagi ti pirak"
Leviticus,27,4,"segun ti naituyang a pagtimbangan: –nataengan a lalaki, agtawen iti duapulo agingga iti innem a pulo: limapulo a bagi ti pirak –nataengan a babai: tallopulo a bagi ti pirak –agtutubo a lalaki, agtawen iti lima agingga iti duapulo: duapulo a bagi ti pirak –agtutubo a babai: sangapulo a bagi ti pirak –maladaga a lalaki, lima a tawen nga agpababa: lima a bagi ti pirak –maladaga a babai: tallo a bagi ti pirak –lakay nga agtawen iti nasursurok ngem innem a pulo: sangapulo ket lima a bagi ti pirak –baket nga agtawen iti nasurok nga innem a pulo: sangapulo a bagi ti pirak"
Leviticus,27,5,"segun ti naituyang a pagtimbangan: –nataengan a lalaki, agtawen iti duapulo agingga iti innem a pulo: limapulo a bagi ti pirak –nataengan a babai: tallopulo a bagi ti pirak –agtutubo a lalaki, agtawen iti lima agingga iti duapulo: duapulo a bagi ti pirak –agtutubo a babai: sangapulo a bagi ti pirak –maladaga a lalaki, lima a tawen nga agpababa: lima a bagi ti pirak –maladaga a babai: tallo a bagi ti pirak –lakay nga agtawen iti nasursurok ngem innem a pulo: sangapulo ket lima a bagi ti pirak –baket nga agtawen iti nasurok nga innem a pulo: sangapulo a bagi ti pirak"
Leviticus,27,6,"segun ti naituyang a pagtimbangan: –nataengan a lalaki, agtawen iti duapulo agingga iti innem a pulo: limapulo a bagi ti pirak –nataengan a babai: tallopulo a bagi ti pirak –agtutubo a lalaki, agtawen iti lima agingga iti duapulo: duapulo a bagi ti pirak –agtutubo a babai: sangapulo a bagi ti pirak –maladaga a lalaki, lima a tawen nga agpababa: lima a bagi ti pirak –maladaga a babai: tallo a bagi ti pirak –lakay nga agtawen iti nasursurok ngem innem a pulo: sangapulo ket lima a bagi ti pirak –baket nga agtawen iti nasurok nga innem a pulo: sangapulo a bagi ti pirak"
Leviticus,27,7,"segun ti naituyang a pagtimbangan: –nataengan a lalaki, agtawen iti duapulo agingga iti innem a pulo: limapulo a bagi ti pirak –nataengan a babai: tallopulo a bagi ti pirak –agtutubo a lalaki, agtawen iti lima agingga iti duapulo: duapulo a bagi ti pirak –agtutubo a babai: sangapulo a bagi ti pirak –maladaga a lalaki, lima a tawen nga agpababa: lima a bagi ti pirak –maladaga a babai: tallo a bagi ti pirak –lakay nga agtawen iti nasursurok ngem innem a pulo: sangapulo ket lima a bagi ti pirak –baket nga agtawen iti nasurok nga innem a pulo: sangapulo a bagi ti pirak"
Leviticus,27,8,"No napanglaw ti nagkari ket dina kabaelan a bayadan ti naituyang a gatad, idatagna iti padi ti tao a nagkari ket ikeddeng ti padi ti nababbaba a gatad, segun ti kabaelanna nga ibayad."
Leviticus,27,9,"No animal a mabalin nga idaton iti Apo ti naikari, maibilang ngarud a nasantoan ti amin a sagut a maited iti Apo ,"
Leviticus,27,10,"ket saan a mabalin a suktan dayta a tao iti sabali nga animal. No sukatanna, kukua ti Apo dagiti dua nga animal."
Leviticus,27,11,"No animal a maibilang a narugit ket saan a mabalin nga idaton iti Apo , ipan ti tao daytoy iti padi."
Leviticus,27,12,"Ituding ti padi ti gatad ti animal, kas maibatay iti kalidadna ket saanen a mabaliwan."
Leviticus,27,13,"No kayat ti tao a gatangen ti animal, masapul nga itedna ti naituding a gatadna a manayonan iti apagkalima ti gatad ti animal."
Leviticus,27,14,"No balay ti maidaton iti Apo , ikeddeng ti padi ti gatadna segun ti klase ti balay, ket saanen a mabaliwan ti naituding a gatadna."
Leviticus,27,15,"No kayat a gatangen met laeng ti nangidaton iti balay, bayadanna ti naituding a gatad ket nayonanna iti apagkalima ti gatad ti balay."
Leviticus,27,16,"No idaton ti maysa a tao ti maysa a paset ti dagana iti Apo , maikeddeng ti gatadna segun ti kaadu ti bukel a maimula. Sangapulo a bagi ti pirak ti gatad ti 20 a kilo ti bin-i ti sebada."
Leviticus,27,17,"No idatonna ti talon ti Tawen ti Panagisubli kadagiti Sanikua, saan a maksayan ti naikeddeng a gatad."
Leviticus,27,18,"Ngem no naladladaw ngem iti daytoy ti panangidatonna, pattapattaen ti padi ti gatad ti talon segun ti bilang dagiti nabati a tawen sakbay ti Tawen ti Panagisubli kadagiti Sanikua ket ikeddengna ti nalaklaka a gatad."
Leviticus,27,19,"No kayat ti tao a nangidaton a sakaen ti daga, masapul a bayadanna ti naikeddeng a gatad a manayonan iti apagkalima ti gatad ti daga."
Leviticus,27,20,"No ilakona ti talon a dina umuna a subboten iti Apo , mapukawna ti kalinteganna a manggatang manen."
Leviticus,27,21,"Iti sumaruno a Tawen ti Panagisubli kadagiti Sanikua, agbalin ti daga a kukua ti Apo iti agnanayon; tagikuaen dagiti papadi."
Leviticus,27,22,"No maidaton iti Apo ti nagatang a talon,"
Leviticus,27,23,"pattapattaen ti padi ti gatadna segun ti bilang ti tawen sakbay ti Tawen ti Panagisubli kadagiti Sanikua, ket masapul nga itedna ti gatad iti dayta met la nga aldaw; kukua ti Apo ti kuarta."
Leviticus,27,24,"Iti Tawen ti Panagisubli kadagiti Sanikua, maisubli ti talon iti sigud nga akinkukua wenno kadagiti kaputotanna."
Leviticus,27,25,Maibatay ti amin a gatad iti naituyang a pagtimbangan.
Leviticus,27,26,"Sigud a kukua ti Apo ti inauna nga anak dagiti animal isut' gapuna a saan a mabalin a maited kenkuana a daton iti bukod a nakem. Kukua ti Apo ti urbon ti baka, karnero wenno kalding"
Leviticus,27,27,"ngem ti inauna nga anak ti animal a maibilang a narugit mabalin a masubbot segun ti naituding a gatad a mainayon iti apagkalima iti gatadna. No saan a masubbot, mabalin nga ilako iti siasinoman iti naikeddeng a gatad."
Leviticus,27,28,"Saan a mabalin nga ilako wenno subboten ti naidaton iti Apo a saan a naibaga no ania a gapu, tao man, animal wenno daga. Kukua ti Apo daytoy iti agnanayon."
Leviticus,27,29,"Saan a mabalin a subboten, uray ti tao a naidatag a daton a di naibaga no ania a gapu; masapul a mapapatay."
Leviticus,27,30,"Kukua ti Apo ti amin nga apagkapullo a maapit iti daga, trigo man wenno frutas."
Leviticus,27,31,"No kayat ti tao a subboten ti apagkapullo, masapul nga itedna ti naituding a gatad a manayonan iti apagkalima ti gatad dagitoy."
Leviticus,27,32,"Kukua ti Apo ti maysa iti tunggal sangapulo a taraken nga animal. No mabilang dagiti animal, kukua ti Apo ti tunggal maikasangapulo nga animal."
Leviticus,27,33,"Saan a mabalin ti akinkukua nga urnosen dagiti animal tapno mapili dagiti saan a nasayaat nga animal ken dina met mabalin a sukatan ti animal a napili. No suktanna ti maikasangapulo nga animal iti sabali nga animal, kukua ti Apo dagiti dua nga animal ket dida mabalin a subboten."
Leviticus,27,34,Dagitoy dagiti bilin nga inted ni Yahweh ken ni Moises idiay Bantay Sinai nga agpaay nga annuroten dagiti Israelita.
